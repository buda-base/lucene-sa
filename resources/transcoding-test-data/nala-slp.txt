03050001- bfhadaSva uvAca
03050001a AsId rAjA nalo nAma vIrasenasuto balI
03050001c upapanno guREr izwE rUpavAn aSvakovidaH
03050002a atizWan manujendrARAM mUrDni devapatir yaTA
03050002c upary upari sarvezAm Aditya iva tejasA
03050003a brahmaRyo vedavic CUro nizaDezu mahIpatiH
03050003c akzapriyaH satyavAdI mahAn akzOhiRIpatiH
03050004a Ipsito varanArIRAm udAraH saMyatendriyaH
03050004c rakzitA DanvinAM SrezWaH sAkzAd iva manuH svayam
03050005a taTEvAsId vidarBezu BImo BImaparAkramaH
03050005c SUraH sarvaguREr yuktaH prajAkAmaH sa cAprajaH
03050006a sa prajArTe paraM yatnam akarot susamAhitaH
03050006c tam aByagacCad brahmarzir damano nAma BArata
03050007a taM sa BImaH prajAkAmas tozayAm Asa Darmavit
03050007c mahizyA saha rAjendra satkAreRa suvarcasam
03050008a tasmE prasanno damanaH saBAryAya varaM dadO
03050008c kanyAratnaM kumArAMS ca trIn udArAn mahAyaSAH
03050009a damayantIM damaM dAntaM damanaM ca suvarcasam
03050009c upapannAn guREH sarvEr BImAn BImaparAkramAn
03050010a damayantI tu rUpeRa tejasA yaSasA SriyA
03050010c sOBAgyena ca lokezu yaSaH prApa sumaDyamA
03050011a aTa tAM vayasi prApte dAsInAM samalaMkftam
03050011c SataM saKInAM ca taTA paryupAste SacIm iva
03050012a tatra sma BrAjate BEmI sarvABaraRaBUzitA
03050012c saKImaDye 'navadyANgI vidyut sOdAminI yaTA
03050012e atIva rUpasaMpannA SrIr ivAyatalocanA
03050013a na devezu na yakzezu tAdfg rUpavatI kva cit
03050013c mAnuzezv api cAnyezu dfzwapUrvA na ca SrutA
03050013e cittapramATinI bAlA devAnAm api sundarI
03050014a nalaS ca naraSArdUlo rUpeRApratimo Buvi
03050014c kandarpa iva rUpeRa mUrtimAn aBavat svayam
03050015a tasyAH samIpe tu nalaM praSaSaMsuH kutUhalAt
03050015c nEzaDasya samIpe tu damayantIM punaH punaH
03050016a tayor adfzwakAmo 'BUc CfRvatoH satataM guRAn
03050016c anyonyaM prati kOnteya sa vyavarData hfcCayaH
03050017a aSaknuvan nalaH kAmaM tadA DArayituM hfdA
03050017c antaHpurasamIpasTe vana Aste rahogataH
03050018a sa dadarSa tadA haMsAY jAtarUpaparicCadAn
03050018c vane vicaratAM tezAm ekaM jagrAha pakziRam
03050019a tato 'ntarikzago vAcaM vyAjahAra tadA nalam
03050019c na hantavyo 'smi te rAjan karizyAmi hi te priyam
03050020a damayantIsakASe tvAM kaTayizyAmi nEzaDa
03050020c yaTA tvad anyaM puruzaM na sA maMsyati karhi cit
03050021a evam uktas tato haMsam utsasarja mahIpatiH
03050021c te tu haMsAH samutpatya vidarBAn agamaMs tataH
03050022a vidarBanagarIM gatvA damayantyAs tadAntike
03050022c nipetus te garutmantaH sA dadarSATa tAn KagAn
03050023a sA tAn adButarUpAn vE dfzwvA saKigaRAvftA
03050023c hfzwA grahItuM KagamAMs tvaramARopacakrame
03050024a aTa haMsA visasfpuH sarvataH pramadAvane
03050024c ekEkaSas tataH kanyAs tAn haMsAn samupAdravan
03050025a damayantI tu yaM haMsaM samupADAvad antike
03050025c sa mAnuzIM giraM kftvA damayantIm aTAbravIt
03050026a damayanti nalo nAma nizaDezu mahIpatiH
03050026c aSvinoH sadfSo rUpe na samAs tasya mAnuzAH
03050027a tasya vE yadi BAryA tvaM BaveTA varavarRini
03050027c saPalaM te Bavej janma rUpaM cedaM sumaDyame
03050028a vayaM hi devaganDarvamanuzyoragarAkzasAn
03050028c dfzwavanto na cAsmABir dfzwapUrvas taTAviDaH
03050029a tvaM cApi ratnaM nArIRAM narezu ca nalo varaH
03050029c viSizwAyA viSizwena saMgamo guRavAn Bavet
03050030a evam uktA tu haMsena damayantI viSAM pate
03050030c abravIt tatra taM haMsaM tam apy evaM nalaM vada
03050031a taTety uktvARqajaH kanyAM vEdarBasya viSAM pate
03050031c punar Agamya nizaDAn nale sarvaM nyavedayat
03051001- bfhadaSva uvAca
03051001a damayantI tu tac CrutvA vaco haMsasya BArata
03051001c tadA praBfti nasvasTA nalaM prati baBUva sA
03051002a tataS cintAparA dInA vivarRavadanA kfSA
03051002c baBUva damayantI tu niHSvAsaparamA tadA
03051003a UrDvadfzwir DyAnaparA baBUvonmattadarSanA
03051003c na SayyAsanaBogezu ratiM vindati karhi cit
03051004a na naktaM na divA Sete hA heti vadatI muhuH
03051004c tAm asvasTAM tadAkArAM saKyas tA jajYur iNgitEH
03051005a tato vidarBapataye damayantyAH saKIgaRaH
03051005c nyavedayata nasvasTAM damayantIM nareSvara
03051006a tac CrutvA nfpatir BImo damayantIsaKIgaRAt
03051006c cintayAm Asa tat kAryaM sumahat svAM sutAM prati
03051007a sa samIkzya mahIpAlaH svAM sutAM prAptayOvanAm
03051007c apaSyad AtmanaH kAryaM damayantyAH svayaMvaram
03051008a sa saMnipAtayAm Asa mahIpAlAn viSAM pate
03051008c anuBUyatAm ayaM vIrAH svayaMvara iti praBo
03051009a SrutvA tu pArTivAH sarve damayantyAH svayaMvaram
03051009c aBijagmus tadA BImaM rAjAno BImaSAsanAt
03051010a hastyaSvaraTaGozeRa nAdayanto vasuMDarAm
03051010c vicitramAlyABaraREr balEr dfSyEH svalaMkftEH
03051011a etasminn eva kAle tu purARAv fzisattamO
03051011c awamAnO mahAtmAnAv indralokam ito gatO
03051012a nAradaH parvataS cEva mahAtmAnO mahAvratO
03051012c devarAjasya BavanaM viviSAte supUjitO
03051013a tAv arcitvA sahasrAkzas tataH kuSalam avyayam
03051013c papracCAnAmayaM cApi tayoH sarvagataM viBuH
03051014- nArada uvAca
03051014a AvayoH kuSalaM deva sarvatragatam ISvara
03051014c loke ca maGavan kftsne nfpAH kuSalino viBo
03051015- bfhadaSva uvAca
03051015a nAradasya vacaH SrutvA papracCa balavftrahA
03051015c DarmajYAH pfTivIpAlAs tyaktajIvitayoDinaH
03051016a SastreRa niDanaM kAle ye gacCanty aparANmuKAH
03051016c ayaM loko 'kzayas tezAM yaTEva mama kAmaDuk
03051017a kva nu te kzatriyAH SUrA na hi paSyAmi tAn aham
03051017c AgacCato mahIpAlAn atiTIn dayitAn mama
03051018a evam uktas tu SakreRa nAradaH pratyaBAzata
03051018c SfRu me Bagavan yena na dfSyante mahIkzitaH
03051019a vidarBarAjaduhitA damayantIti viSrutA
03051019c rUpeRa samatikrAntA pfTivyAM sarvayozitaH
03051020a tasyAH svayaMvaraH Sakra BavitA nacirAd iva
03051020c tatra gacCanti rAjAno rAjaputrAS ca sarvaSaH
03051021a tAM ratnaBUtAM lokasya prArTayanto mahIkzitaH
03051021c kANkzanti sma viSezeRa balavftranizUdana
03051022a etasmin kaTyamAne tu lokapAlAS ca sAgnikAH
03051022c Ajagmur devarAjasya samIpam amarottamAH
03051023a tatas tac CuSruvuH sarve nAradasya vaco mahat
03051023c SrutvA cEvAbruvan hfzwA gacCAmo vayam apy uta
03051024a tataH sarve mahArAja sagaRAH sahavAhanAH
03051024c vidarBAn aBito jagmur yatra sarve mahIkzitaH
03051025a nalo 'pi rAjA kOnteya SrutvA rAjYAM samAgamam
03051025c aByagacCad adInAtmA damayantIm anuvrataH
03051026a aTa devAH paTi nalaM dadfSur BUtale sTitam
03051026c sAkzAd iva sTitaM mUrtyA manmaTaM rUpasaMpadA
03051027a taM dfzwvA lokapAlAs te BrAjamAnaM yaTA ravim
03051027c tasTur vigatasaMkalpA vismitA rUpasaMpadA
03051028a tato 'ntarikze vizwaBya vimAnAni divOkasaH
03051028c abruvan nEzaDaM rAjann avatIrya naBastalAt
03051029a Bo Bo nEzaDa rAjendra nala satyavrato BavAn
03051029c asmAkaM kuru sAhAyyaM dUto Bava narottama
03052001- bfhadaSva uvAca
03052001a teByaH pratijYAya nalaH karizya iti BArata
03052001c aTEnAn paripapracCa kftAYjalir avasTitaH
03052002a ke vE BavantaH kaS cAsO yasyAhaM dUta IpsitaH
03052002c kiM ca tatra mayA kAryaM kaTayaDvaM yaTAtaTam
03052003a evam ukte nEzaDena maGavAn pratyaBAzata
03052003c amarAn vE niboDAsmAn damayantyarTam AgatAn
03052004a aham indro 'yam agniS ca taTEvAyam apAMpatiH
03052004c SarIrAntakaro nFRAM yamo 'yam api pArTiva
03052005a sa vE tvam AgatAn asmAn damayantyE nivedaya
03052005c lokapAlAH sahendrAs tvAM samAyAnti didfkzavaH
03052006a prAptum icCanti devAs tvAM Sakro 'gnir varuRo yamaH
03052006c tezAm anyatamaM devaM patitve varayasva ha
03052007a evam uktaH sa SakreRa nalaH prAYjalir abravIt
03052007c ekArTasamavetaM mAM na prezayitum arhaTa
03052008- devA UcuH
03052008a karizya iti saMSrutya pUrvam asmAsu nEzaDa
03052008c na karizyasi kasmAt tvaM vraja nEzaDa mAciram
03052009- bfhadaSva uvAca
03052009a evam uktaH sa devEs tEr nEzaDaH punar abravIt
03052009c surakzitAni veSmAni pravezwuM kaTam utsahe
03052010a pravekzyasIti taM SakraH punar evAByaBAzata
03052010c jagAma sa taTety uktvA damayantyA niveSanam
03052011a dadarSa tatra vEdarBIM saKIgaRasamAvftAm
03052011c dedIpyamAnAM vapuzA SriyA ca varavarRinIm
03052012a atIva sukumArANgIM tanumaDyAM sulocanAm
03052012c AkzipantIm iva ca BAH SaSinaH svena tejasA
03052013a tasya dfzwvEva vavfDe kAmas tAM cAruhAsinIm
03052013c satyaM cikIrzamARas tu DArayAm Asa hfcCayam
03052014a tatas tA nEzaDaM dfzwvA saMBrAntAH paramANganAH
03052014c AsaneByaH samutpetus tejasA tasya DarzitAH
03052015a praSaSaMsuS ca suprItA nalaM tA vismayAnvitAH
03052015c na cEnam aByaBAzanta manoBis tv aByacintayan
03052016a aho rUpam aho kAntir aho DEryaM mahAtmanaH
03052016c ko 'yaM devo nu yakzo nu ganDarvo nu Bavizyati
03052017a na tv enaM Saknuvanti sma vyAhartum api kiM cana
03052017c tejasA DarzitAH sarvA lajjAvatyo varANganAH
03052018a aTEnaM smayamAneva smitapUrvABiBAziRI
03052018c damayantI nalaM vIram aByaBAzata vismitA
03052019a kas tvaM sarvAnavadyANga mama hfcCayavarDana
03052019c prApto 'sy amaravad vIra jYAtum icCAmi te 'naGa
03052020a kaTam AgamanaM ceha kaTaM cAsi na lakzitaH
03052020c surakzitaM hi me veSma rAjA cEvograSAsanaH
03052021a evam uktas tu vEdarByA nalas tAM pratyuvAca ha
03052021c nalaM mAM vidDi kalyARi devadUtam ihAgatam
03052022a devAs tvAM prAptum icCanti Sakro 'gnir varuRo yamaH
03052022c tezAm anyatamaM devaM patiM varaya SoBane
03052023a tezAm eva praBAvena pravizwo 'ham alakzitaH
03052023c praviSantaM hi mAM kaS cin nApaSyan nApy avArayat
03052024a etadarTam ahaM Badre prezitaH surasattamEH
03052024c etac CrutvA SuBe budDiM prakuruzva yaTecCasi
03053001- bfhadaSva uvAca
03053001a sA namaskftya deveByaH prahasya nalam abravIt
03053001c praRayasva yaTASradDaM rAjan kiM karavARi te
03053002a ahaM cEva hi yac cAnyan mamAsti vasu kiM cana
03053002c sarvaM tat tava viSrabDaM kuru praRayam ISvara
03053003a haMsAnAM vacanaM yat tat tan mAM dahati pArTiva
03053003c tvatkfte hi mayA vIra rAjAnaH saMnipAtitAH
03053004a yadi ced BajamAnAM mAM pratyAKyAsyasi mAnada
03053004c vizam agniM jalaM rajjum AsTAsye tava kAraRAt
03053005a evam uktas tu vEdarByA nalas tAM pratyuvAca ha
03053005c tizWatsu lokapAlezu kaTaM mAnuzam icCasi
03053006a yezAm ahaM lokakftAm ISvarARAM mahAtmanAm
03053006c na pAdarajasA tulyo manas te tezu vartatAm
03053007a vipriyaM hy Acaran martyo devAnAM mftyum fcCati
03053007c trAhi mAm anavadyANgi varayasva surottamAn
03053008a tato bAzpakalAM vAcaM damayantI SucismitA
03053008c pravyAharantI SanakEr nalaM rAjAnam abravIt
03053009a asty upAyo mayA dfzwo nirapAyo nareSvara
03053009c yena dozo na BavitA tava rAjan kaTaM cana
03053010a tvaM cEva hi naraSrezWa devAS cAgnipurogamAH
03053010c AyAntu sahitAH sarve mama yatra svayaMvaraH
03053011a tato 'haM lokapAlAnAM saMniDO tvAM nareSvara
03053011c varayizye naravyAGra nEvaM dozo Bavizyati
03053012a evam uktas tu vEdarByA nalo rAjA viSAM pate
03053012c AjagAma punas tatra yatra devAH samAgatAH
03053013a tam apaSyaMs taTAyAntaM lokapAlAH saheSvarAH
03053013c dfzwvA cEnaM tato 'pfcCan vfttAntaM sarvam eva tat
03053014- devA UcuH
03053014a kaccid dfzwA tvayA rAjan damayantI SucismitA
03053014c kim abravIc ca naH sarvAn vada BUmipate 'naGa
03053015- nala uvAca
03053015a BavadBir aham Adizwo damayantyA niveSanam
03053015c pravizwaH sumahAkakzyaM daRqiBiH sTavirEr vftam
03053016a praviSantaM ca mAM tatra na kaS cid dfzwavAn naraH
03053016c fte tAM pArTivasutAM BavatAm eva tejasA
03053017a saKyaS cAsyA mayA dfzwAs tABiS cApy upalakzitaH
03053017c vismitAS cABavan dfzwvA sarvA mAM vibuDeSvarAH
03053018a varRyamAnezu ca mayA Bavatsu rucirAnanA
03053018c mAm eva gatasaMkalpA vfRIte surasattamAH
03053019a abravIc cEva mAM bAlA AyAntu sahitAH surAH
03053019c tvayA saha naraSrezWa mama yatra svayaMvaraH
03053020a tezAm ahaM saMniDO tvAM varayizye narottama
03053020c evaM tava mahAbAho dozo na Baviteti ha
03053021a etAvad eva vibuDA yaTAvfttam udAhftam
03053021c mayASezaM pramARaM tu Bavantas tridaSeSvarAH
03054001- bfhadaSva uvAca
03054001a aTa kAle SuBe prApte tiTO puRye kzaRe taTA
03054001c AjuhAva mahIpAlAn BImo rAjA svayaMvare
03054002a tac CrutvA pfTivIpAlAH sarve hfcCayapIqitAH
03054002c tvaritAH samupAjagmur damayantIm aBIpsavaH
03054003a kanakastamBaruciraM toraRena virAjitam
03054003c viviSus te mahAraNgaM nfpAH siMhA ivAcalam
03054004a tatrAsanezu viviDezv AsInAH pfTivIkzitaH
03054004c suraBisragDarAH sarve sumfzwamaRikuRqalAH
03054005a tAM rAjasamitiM pUrRAM nAgEr BogavatIm iva
03054005c saMpUrRAM puruzavyAGrEr vyAGrEr giriguhAm iva
03054006a tatra sma pInA dfSyante bAhavaH pariGopamAH
03054006c AkAravantaH suSlakzRAH paYcaSIrzA ivoragAH
03054007a sukeSAntAni cArURi sunAsAni SuBAni ca
03054007c muKAni rAjYAM SoBante nakzatrARi yaTA divi
03054008a damayantI tato raNgaM praviveSa SuBAnanA
03054008c muzRantI praBayA rAjYAM cakzUMzi ca manAMsi ca
03054009a tasyA gAtrezu patitA tezAM dfzwir mahAtmanAm
03054009c tatra tatrEva saktABUn na cacAla ca paSyatAm
03054010a tataH saMkIrtyamAnezu rAjYAM nAmasu BArata
03054010c dadarSa BEmI puruzAn paYca tulyAkftIn iva
03054011a tAn samIkzya tataH sarvAn nirviSezAkftIn sTitAn
03054011c saMdehAd aTa vEdarBI nAByajAnAn nalaM nfpam
03054011e yaM yaM hi dadfSe tezAM taM taM mene nalaM nfpam
03054012a sA cintayantI budDyATa tarkayAm Asa BAminI
03054012c kaTaM nu devAY jAnIyAM kaTaM vidyAM nalaM nfpam
03054013a evaM saMcintayantI sA vEdarBI BfSaduHKitA
03054013c SrutAni devaliNgAni cintayAm Asa BArata
03054014a devAnAM yAni liNgAni sTavireByaH SrutAni me
03054014c tAnIha tizWatAM BUmAv ekasyApi na lakzaye
03054015a sA viniScitya bahuDA vicArya ca punaH punaH
03054015c SaraRaM prati devAnAM prAptakAlam amanyata
03054016a vAcA ca manasA cEva namaskAraM prayujya sA
03054016c deveByaH prAYjalir BUtvA vepamAnedam abravIt
03054017a haMsAnAM vacanaM SrutvA yaTA me nEzaDo vftaH
03054017c patitve tena satyena devAs taM pradiSantu me
03054018a vAcA ca manasA cEva yaTA nABicarAmy aham
03054018c tena satyena vibuDAs tam eva pradiSantu me
03054019a yaTA devEH sa me BartA vihito nizaDADipaH
03054019c tena satyena me devAs tam eva pradiSantu me
03054020a svaM cEva rUpaM puzyantu lokapAlAH saheSvarAH
03054020c yaTAham aBijAnIyAM puRyaSlokaM narADipam
03054021a niSamya damayantyAs tat karuRaM paridevitam
03054021c niScayaM paramaM taTyam anurAgaM ca nEzaDe
03054022a manoviSudDiM budDiM ca BaktiM rAgaM ca BArata
03054022c yaToktaM cakrire devAH sAmarTyaM liNgaDAraRe
03054023a sApaSyad vibuDAn sarvAn asvedAn stabDalocanAn
03054023c hfzitasragrajohInAn sTitAn aspfSataH kzitim
03054024a CAyAdvitIyo mlAnasrag rajaHsvedasamanvitaH
03054024c BUmizWo nEzaDaS cEva nimezeRa ca sUcitaH
03054025a sA samIkzya tato devAn puRyaSlokaM ca BArata
03054025c nEzaDaM varayAm Asa BEmI DarmeRa BArata
03054026a vilajjamAnA vastrAnte jagrAhAyatalocanA
03054026c skanDadeSe 'sfjac cAsya srajaM paramaSoBanAm
03054026e varayAm Asa cEvEnaM patitve varavarRinI
03054027a tato hA heti sahasA Sabdo mukto narADipEH
03054027c devEr maharziBiS cEva sADu sADv iti BArata
03054027e vismitEr IritaH SabdaH praSaMsadBir nalaM nfpam
03054028a vfte tu nEzaDe BEmyA lokapAlA mahOjasaH
03054028c prahfzwamanasaH sarve nalAyAzwO varAn daduH
03054029a pratyakzadarSanaM yajYe gatiM cAnuttamAM SuBAm
03054029c nEzaDAya dadO SakraH prIyamARaH SacIpatiH
03054030a agnir AtmaBavaM prAdAd yatra vAYCati nEzaDaH
03054030c lokAn AtmapraBAMS cEva dadO tasmE hutASanaH
03054031a yamas tv annarasaM prAdAd Darme ca paramAM sTitim
03054031c apAMpatir apAM BAvaM yatra vAYCati nEzaDaH
03054032a srajaM cottamaganDAQyAM sarve ca miTunaM daduH
03054032c varAn evaM pradAyAsya devAs te tridivaM gatAH
03054033a pArTivAS cAnuBUyAsyA vivAhaM vismayAnvitAH
03054033c damayantyAH pramuditAH pratijagmur yaTAgatam
03054034a avApya nArIratnaM tat puRyaSloko 'pi pArTivaH
03054034c reme saha tayA rAjA Sacyeva balavftrahA
03054035a atIva mudito rAjA BrAjamAno 'MSumAn iva
03054035c araYjayat prajA vIro DarmeRa paripAlayan
03054036a Ije cApy aSvameDena yayAtir iva nAhuzaH
03054036c anyES ca kratuBir DImAn bahuBiS cAptadakziREH
03054037a punaS ca ramaRIyezu vanezUpavanezu ca
03054037c damayantyA saha nalo vijahArAmaropamaH
03054038a evaM sa yajamAnaS ca viharaMS ca narADipaH
03054038c rarakza vasusaMpUrRAM vasuDAM vasuDADipaH
03055001- bfhadaSva uvAca
03055001a vfte tu nEzaDe BEmyA lokapAlA mahOjasaH
03055001c yAnto dadfSur AyAntaM dvAparaM kalinA saha
03055002a aTAbravIt kaliM SakraH saMprekzya balavftrahA
03055002c dvApareRa sahAyena kale brUhi kva yAsyasi
03055003a tato 'bravIt kaliH SakraM damayantyAH svayaMvaram
03055003c gatvAhaM varayizye tAM mano hi mama tadgatam
03055004a tam abravIt prahasyendro nirvfttaH sa svayaMvaraH
03055004c vftas tayA nalo rAjA patir asmatsamIpataH
03055005a evam uktas tu SakreRa kaliH kopasamanvitaH
03055005c devAn Amantrya tAn sarvAn uvAcedaM vacas tadA
03055006a devAnAM mAnuzaM maDye yat sA patim avindata
03055006c nanu tasyA Baven nyAyyaM vipulaM daRqaDAraRam
03055007a evam ukte tu kalinA pratyUcus te divOkasaH
03055007c asmABiH samanujYAto damayantyA nalo vftaH
03055008a kaS ca sarvaguRopetaM nASrayeta nalaM nfpam
03055008c yo veda DarmAn aKilAn yaTAvac caritavrataH
03055009a yasmin satyaM Dftir dAnaM tapaH SOcaM damaH SamaH
03055009c DruvARi puruzavyAGre lokapAlasame nfpe
03055010a AtmAnaM sa Sapen mUQo hanyAc cAtmAnam AtmanA
03055010c evaMguRaM nalaM yo vE kAmayec CapituM kale
03055011a kfcCre sa narake majjed agADe vipule 'plave
03055011c evam uktvA kaliM devA dvAparaM ca divaM yayuH
03055012a tato gatezu devezu kalir dvAparam abravIt
03055012c saMhartuM notsahe kopaM nale vatsyAmi dvApara
03055013a BraMSayizyAmi taM rAjyAn na BEmyA saha raMsyate
03055013c tvam apy akzAn samAviSya kartuM sAhAyyam arhasi
03056001- bfhadaSva uvAca
03056001a evaM sa samayaM kftvA dvApareRa kaliH saha
03056001c AjagAma tatas tatra yatra rAjA sa nEzaDaH
03056002a sa nityam antaraprekzI nizaDezv avasac ciram
03056002c aTAsya dvAdaSe varze dadarSa kalir antaram
03056003a kftvA mUtram upaspfSya saMDyAm Aste sma nEzaDaH
03056003c akftvA pAdayoH SOcaM tatrEnaM kalir AviSat
03056004a sa samAviSya tu nalaM samIpaM puzkarasya ha
03056004c gatvA puzkaram Ahedam ehi dIvya nalena vE
03056005a akzadyUte nalaM jetA BavAn hi sahito mayA
03056005c nizaDAn pratipadyasva jitvA rAjan nalaM nfpam
03056006a evam uktas tu kalinA puzkaro nalam aByayAt
03056006c kaliS cEva vfzo BUtvA gavAM puzkaram aByayAt
03056007a AsAdya tu nalaM vIraM puzkaraH paravIrahA
03056007c dIvyAvety abravId BrAtA vfzeReti muhur muhuH
03056008a na cakzame tato rAjA samAhvAnaM mahAmanAH
03056008c vEdarByAH prekzamARAyAH paRakAlam amanyata
03056009a hiraRyasya suvarRasya yAnayugyasya vAsasAm
03056009c AvizwaH kalinA dyUte jIyate sma nalas tadA
03056010a tam akzamadasaMmattaM suhfdAM na tu kaS cana
03056010c nivAraRe 'Bavac Cakto dIvyamAnam acetasam
03056011a tataH pOrajanaH sarvo mantriBiH saha BArata
03056011c rAjAnaM drazwum AgacCan nivArayitum Aturam
03056012a tataH sUta upAgamya damayantyE nyavedayat
03056012c eza pOrajanaH sarvo dvAri tizWati kAryavAn
03056013a nivedyatAM nEzaDAya sarvAH prakftayaH sTitAH
03056013c amfzyamARA vyasanaM rAjYo DarmArTadarSinaH
03056014a tataH sA bAzpakalayA vAcA duHKena karSitA
03056014c uvAca nEzaDaM BEmI SokopahatacetanA
03056015a rAjan pOrajano dvAri tvAM didfkzur avasTitaH
03056015c mantriBiH sahitaH sarvE rAjaBaktipuraskftaH
03056015e taM drazwum arhasIty evaM punaH punar aBAzata
03056016a tAM taTA rucirApANgIM vilapantIM sumaDyamAm
03056016c AvizwaH kalinA rAjA nAByaBAzata kiM cana
03056017a tatas te mantriRaH sarve te cEva puravAsinaH
03056017c nAyam astIti duHKArtA vrIqitA jagmur AlayAn
03056018a taTA tad aBavad dyUtaM puzkarasya nalasya ca
03056018c yuDizWira bahUn mAsAn puRyaSlokas tv ajIyata
03057001- bfhadaSva uvAca
03057001a damayantI tato dfzwvA puRyaSlokaM narADipam
03057001c unmattavad anunmattA devane gatacetasam
03057002a BayaSokasamAvizwA rAjan BImasutA tataH
03057002c cintayAm Asa tat kAryaM sumahat pArTivaM prati
03057003a sA SaNkamAnA tatpApaM cikIrzantI ca tatpriyam
03057003c nalaM ca hftasarvasvam upalaByedam abravIt
03057004a bfhatsene vrajAmAtyAn AnAyya nalaSAsanAt
03057004c Acakzva yad DftaM dravyam avaSizwaM ca yad vasu
03057005a tatas te mantriRaH sarve vijYAya nalaSAsanam
03057005c api no BAgaDeyaM syAd ity uktvA punar Avrajan
03057006a tAs tu sarvAH prakftayo dvitIyaM samupasTitAH
03057006c nyavedayad BImasutA na ca tat pratyanandata
03057007a vAkyam apratinandantaM BartAram aBivIkzya sA
03057007c damayantI punar veSma vrIqitA praviveSa ha
03057008a niSamya satataM cAkzAn puRyaSlokaparANmuKAn
03057008c nalaM ca hftasarvasvaM DAtrIM punar uvAca ha
03057009a bfhatsene punar gacCa vArzReyaM nalaSAsanAt
03057009c sUtam Anaya kalyARi mahat kAryam upasTitam
03057010a bfhatsenA tu tac CrutvA damayantyAH praBAzitam
03057010c vArzReyam AnayAm Asa puruzEr AptakAriBiH
03057011a vArzReyaM tu tato BEmI sAntvayaY SlakzRayA girA
03057011c uvAca deSakAlajYA prAptakAlam aninditA
03057012a jAnIze tvaM yaTA rAjA samyagvfttaH sadA tvayi
03057012c tasya tvaM vizamasTasya sAhAyyaM kartum arhasi
03057013a yaTA yaTA hi nfpatiH puzkareReha jIyate
03057013c taTA taTAsya dyUte vE rAgo BUyo 'BivarDate
03057014a yaTA ca puzkarasyAkzA vartante vaSavartinaH
03057014c taTA viparyayaS cApi nalasyAkzezu dfSyate
03057015a suhftsvajanavAkyAni yaTAvan na SfRoti ca
03057015c nUnaM manye na Sezo 'sti nEzaDasya mahAtmanaH
03057016a yatra me vacanaM rAjA nABinandati mohitaH
03057016c SaraRaM tvAM prapannAsmi sAraTe kuru madvacaH
03057016e na hi me SuDyate BAvaH kadA cid vinaSed iti
03057017a nalasya dayitAn aSvAn yojayitvA mahAjavAn
03057017c idam Aropya miTunaM kuRqinaM yAtum arhasi
03057018a mama jYAtizu nikzipya dArakO syandanaM taTA
03057018c aSvAMS cEtAn yaTAkAmaM vasa vAnyatra gacCa vA
03057019a damayantyAs tu tad vAkyaM vArzReyo nalasAraTiH
03057019c nyavedayad aSezeRa nalAmAtyezu muKyaSaH
03057020a tEH sametya viniScitya so 'nujYAto mahIpate
03057020c yayO miTunam Aropya vidarBAMs tena vAhinA
03057021a hayAMs tatra vinikzipya sUto raTavaraM ca tam
03057021c indrasenAM ca tAM kanyAm indrasenaM ca bAlakam
03057022a Amantrya BImaM rAjAnam ArtaH Socan nalaM nfpam
03057022c awamAnas tato 'yoDyAM jagAma nagarIM tadA
03057023a ftuparRaM sa rAjAnam upatasTe suduHKitaH
03057023c BftiM copayayO tasya sAraTyena mahIpate
03058001- bfhadaSva uvAca
03058001a tatas tu yAte vArzReye puRyaSlokasya dIvyataH
03058001c puzkareRa hftaM rAjyaM yac cAnyad vasu kiM cana
03058002a hftarAjyaM nalaM rAjan prahasan puzkaro 'bravIt
03058002c dyUtaM pravartatAM BUyaH pratipARo 'sti kas tava
03058003a SizwA te damayanty ekA sarvam anyad DftaM mayA
03058003c damayantyAH paRaH sADu vartatAM yadi manyase
03058004a puzkareREvam uktasya puRyaSlokasya manyunA
03058004c vyadIryateva hfdayaM na cEnaM kiM cid abravIt
03058005a tataH puzkaram Alokya nalaH paramamanyumAn
03058005c utsfjya sarvagAtreByo BUzaRAni mahAyaSAH
03058006a ekavAsA asaMvItaH suhfcCokavivarDanaH
03058006c niScakrAma tadA rAjA tyaktvA suvipulAM Sriyam
03058007a damayanty ekavastrA taM gacCantaM pfzWato 'nviyAt
03058007c sa tayA bAhyataH sArDaM trirAtraM nEzaDo 'vasat
03058008a puzkaras tu mahArAja GozayAm Asa vE pure
03058008c nale yaH samyag AtizWet sa gacCed vaDyatAM mama
03058009a puzkarasya tu vAkyena tasya vidvezaRena ca
03058009c pOrA na tasmin satkAraM kftavanto yuDizWira
03058010a sa taTA nagarAByASe satkArArho na satkftaH
03058010c trirAtram uzito rAjA jalamAtreRa vartayan
03058011a kzuDA saMpIqyamAnas tu nalo bahutiTe 'hani
03058011c apaSyac CakunAn kAMS cid DiraRyasadfSacCadAn
03058012a sa cintayAm Asa tadA nizaDADipatir balI
03058012c asti Bakzo mamAdyAyaM vasu cedaM Bavizyati
03058013a tatas tAn antarIyeRa vAsasA samavAstfRot
03058013c tasyAntarIyam AdAya jagmuH sarve vihAyasA
03058014a utpatantaH KagAs te tu vAkyam Ahus tadA nalam
03058014c dfzwvA digvAsasaM BUmO sTitaM dInam aDomuKam
03058015a vayam akzAH sudurbudDe tava vAso jihIrzavaH
03058015c AgatA na hi naH prItiH savAsasi gate tvayi
03058016a tAn samIkzya gatAn akzAn AtmAnaM ca vivAsasam
03058016c puRyaSlokas tato rAjA damayantIm aTAbravIt
03058017a yezAM prakopAd ESvaryAt pracyuto 'ham anindite
03058017c prARayAtrAM na vinde ca duHKitaH kzuDayArditaH
03058018a yezAM kfte na satkAram akurvan mayi nEzaDAH
03058018c ta ime SakunA BUtvA vAso 'py apaharanti me
03058019a vEzamyaM paramaM prApto duHKito gatacetanaH
03058019c BartA te 'haM niboDedaM vacanaM hitam AtmanaH
03058020a ete gacCanti bahavaH panTAno dakziRApaTam
03058020c avantIm fkzavantaM ca samatikramya parvatam
03058021a eza vinDyo mahASElaH payozRI ca samudragA
03058021c ASramAS ca maharzIRAm amI puzpaPalAnvitAH
03058022a eza panTA vidarBARAm ayaM gacCati kosalAn
03058022c ataH paraM ca deSo 'yaM dakziRe dakziRApaTaH
03058023a tataH sA bAzpakalayA vAcA duHKena karSitA
03058023c uvAca damayantI taM nEzaDaM karuRaM vacaH
03058024a udvepate me hfdayaM sIdanty aNgAni sarvaSaH
03058024c tava pArTiva saMkalpaM cintayantyAH punaH punaH
03058025a hftarAjyaM hftaDanaM vivastraM kzucCramAnvitam
03058025c kaTam utsfjya gacCeyam ahaM tvAM vijane vane
03058026a SrAntasya te kzuDArtasya cintayAnasya tat suKam
03058026c vane Gore mahArAja nASayizyAmi te klamam
03058027a na ca BAryAsamaM kiM cid vidyate BizajAM matam
03058027c OzaDaM sarvaduHKezu satyam etad bravImi te
03058028- nala uvAca
03058028a evam etad yaTAtTa tvaM damayanti sumaDyame
03058028c nAsti BAryAsamaM mitraM narasyArtasya Bezajam
03058029a na cAhaM tyaktukAmas tvAM kimarTaM BIru SaNkase
03058029c tyajeyam aham AtmAnaM na tv eva tvAm anindite
03058030- damayanty uvAca
03058030a yadi mAM tvaM mahArAja na vihAtum ihecCasi
03058030c tat kimarTaM vidarBARAM panTAH samupadiSyate
03058031a avEmi cAhaM nfpate na tvaM mAM tyaktum arhasi
03058031c cetasA tv apakfzwena mAM tyajeTA mahApate
03058032a panTAnaM hi mamABIkzRam AKyAsi narasattama
03058032c atonimittaM SokaM me varDayasy amarapraBa
03058033a yadi cAyam aBiprAyas tava rAjan vrajed iti
03058033c sahitAv eva gacCAvo vidarBAn yadi manyase
03058034a vidarBarAjas tatra tvAM pUjayizyati mAnada
03058034c tena tvaM pUjito rAjan suKaM vatsyasi no gfhe
03059001- nala uvAca
03059001a yaTA rAjyaM pitus te tat taTA mama na saMSayaH
03059001c na tu tatra gamizyAmi vizamasTaH kaTaM cana
03059002a kaTaM samfdDo gatvAhaM tava harzavivarDanaH
03059002c paridyUno gamizyAmi tava SokavivarDanaH
03059003- bfhadaSva uvAca
03059003a iti bruvan nalo rAjA damayantIM punaH punaH
03059003c sAntvayAm Asa kalyARIM vAsaso 'rDena saMvftAm
03059004a tAv ekavastrasaMvItAv awamAnAv itas tataH
03059004c kzutpipAsApariSrAntO saBAM kAM cid upeyatuH
03059005a tAM saBAm upasaMprApya tadA sa nizaDADipaH
03059005c vEdarByA sahito rAjA nizasAda mahItale
03059006a sa vE vivastro malino vikacaH pAMsuguRWitaH
03059006c damayantyA saha SrAntaH suzvApa DaraRItale
03059007a damayanty api kalyARI nidrayApahftA tataH
03059007c sahasA duHKam AsAdya sukumArI tapasvinI
03059008a suptAyAM damayantyAM tu nalo rAjA viSAM pate
03059008c SokonmaTitacittAtmA na sma Sete yaTA purA
03059009a sa tad rAjyApaharaRaM suhfttyAgaM ca sarvaSaH
03059009c vane ca taM pariDvaMsaM prekzya cintAm upeyivAn
03059010a kiM nu me syAd idaM kftvA kiM nu me syAd akurvataH
03059010c kiM nu me maraRaM SreyaH parityAgo janasya vA
03059011a mAm iyaM hy anuraktedaM duHKam Apnoti matkfte
03059011c madvihInA tv iyaM gacCet kadA cit svajanaM prati
03059012a mayA niHsaMSayaM duHKam iyaM prApsyaty anuttamA
03059012c utsarge saMSayaH syAt tu vindetApi suKaM kva cit
03059013a sa viniScitya bahuDA vicArya ca punaH punaH
03059013c utsarge 'manyata Sreyo damayantyA narADipaH
03059014a so 'vastratAm AtmanaS ca tasyAS cApy ekavastratAm
03059014c cintayitvADyagAd rAjA vastrArDasyAvakartanam
03059015a kaTaM vAso vikarteyaM na ca buDyeta me priyA
03059015c cintyEvaM nEzaDo rAjA saBAM paryacarat tadA
03059016a pariDAvann aTa nala itaS cetaS ca BArata
03059016c AsasAda saBoddeSe vikoSaM Kaqgam uttamam
03059017a tenArDaM vAsasaS CittvA nivasya ca paraMtapaH
03059017c suptAm utsfjya vEdarBIM prAdravad gatacetanaH
03059018a tato nibadDahfdayaH punar Agamya tAM saBAm
03059018c damayantIM taTA dfzwvA ruroda nizaDADipaH
03059019a yAM na vAyur na cAdityaH purA paSyati me priyAm
03059019c seyam adya saBAmaDye Sete BUmAv anATavat
03059020a iyaM vastrAvakartena saMvItA cAruhAsinI
03059020c unmatteva varArohA kaTaM budDvA Bavizyati
03059021a kaTam ekA satI BEmI mayA virahitA SuBA
03059021c carizyati vane Gore mfgavyAlanizevite
03059022a gatvA gatvA nalo rAjA punar eti saBAM muhuH
03059022c AkfzyamARaH kalinA sOhfdenApakfzyate
03059023a dviDeva hfdayaM tasya duHKitasyABavat tadA
03059023c doleva muhur AyAti yAti cEva saBAM muhuH
03059024a so 'pakfzwas tu kalinA mohitaH prAdravan nalaH
03059024c suptAm utsfjya tAM BAryAM vilapya karuRaM bahu
03059025a nazwAtmA kalinA spfzwas tat tad vigaRayan nfpaH
03059025c jagAmEva vane SUnye BAryAm utsfjya duHKitaH
03060001- bfhadaSva uvAca
03060001a apakrAnte nale rAjan damayantI gataklamA
03060001c abuDyata varArohA saMtrastA vijane vane
03060002a sApaSyamAnA BartAraM duHKaSokasamanvitA
03060002c prAkroSad uccEH saMtrastA mahArAjeti nEzaDam
03060003a hA nATa hA mahArAja hA svAmin kiM jahAsi mAm
03060003c hA hatAsmi vinazwAsmi BItAsmi vijane vane
03060004a nanu nAma mahArAja DarmajYaH satyavAg asi
03060004c kaTam uktvA taTAsatyaM suptAm utsfjya mAM gataH
03060005a kaTam utsfjya gantAsi vaSyAM BAryAm anuvratAm
03060005c viSezato 'napakfte pareRApakfte sati
03060006a Sakzyase tA giraH satyAH kartuM mayi nareSvara
03060006c yAs tvayA lokapAlAnAM saMniDO kaTitAH purA
03060007a paryAptaH parihAso 'yam etAvAn puruzarzaBa
03060007c BItAham asmi durDarza darSayAtmAnam ISvara
03060008a dfSyase dfSyase rAjann eza tizWasi nEzaDa
03060008c AvArya gulmEr AtmAnaM kiM mAM na pratiBAzase
03060009a nfSaMsaM bata rAjendra yan mAm evaMgatAm iha
03060009c vilapantIM samAliNgya nASvAsayasi pArTiva
03060010a na SocAmy aham AtmAnaM na cAnyad api kiM cana
03060010c kaTaM nu BavitAsy eka iti tvAM nfpa Socimi
03060011a kaTaM nu rAjaMs tfzitaH kzuDitaH SramakarSitaH
03060011c sAyAhne vfkzamUlezu mAm apaSyan Bavizyasi
03060012a tataH sA tIvraSokArtA pradIpteva ca manyunA
03060012c itaS cetaS ca rudatI paryaDAvata duHKitA
03060013a muhur utpatate bAlA muhuH patati vihvalA
03060013c muhur AlIyate BItA muhuH kroSati roditi
03060014a sA tIvraSokasaMtaptA muhur niHSvasya vihvalA
03060014c uvAca BEmI nizkramya rodamAnA pativratA
03060015a yasyABiSApAd duHKArto duHKaM vindati nEzaDaH
03060015c tasya BUtasya tad duHKAd duHKam aByaDikaM Bavet
03060016a apApacetasaM pApo ya evaM kftavAn nalam
03060016c tasmAd duHKataraM prApya jIvatv asuKajIvikAm
03060017a evaM tu vilapantI sA rAjYo BAryA mahAtmanaH
03060017c anvezati sma BartAraM vane SvApadasevite
03060018a unmattavad BImasutA vilapantI tatas tataH
03060018c hA hA rAjann iti muhur itaS cetaS ca DAvati
03060019a tAM SuzyamARAm atyarTaM kurarIm iva vASatIm
03060019c karuRaM bahu SocantIM vilapantIM muhur muhuH
03060020a sahasAByAgatAM BEmIm aByASaparivartinIm
03060020c jagrAhAjagaro grAho mahAkAyaH kzuDAnvitaH
03060021a sA grasyamAnA grAheRa Sokena ca parAjitA
03060021c nAtmAnaM Socati taTA yaTA Socati nEzaDam
03060022a hA nATa mAm iha vane grasyamAnAm anATavat
03060022c grAheRAnena vipine kimarTaM nABiDAvasi
03060023a kaTaM Bavizyasi punar mAm anusmftya nEzaDa
03060023c pApAn muktaH punar labDvA budDiM ceto DanAni ca
03060024a SrAntasya te kzuDArtasya pariglAnasya nEzaDa
03060024c kaH SramaM rAjaSArdUla nASayizyati mAnada
03060025a tAm akasmAn mfgavyADo vicaran gahane vane
03060025c AkrandatIm upaSrutya javenABisasAra ha
03060026a tAM sa dfzwvA taTA grastAm urageRAyatekzaRAm
03060026c tvaramARo mfgavyADaH samaBikramya vegitaH
03060027a muKataH pAtayAm Asa SastreRa niSitena ha
03060027c nirvicezwaM BujaMgaM taM viSasya mfgajIvanaH
03060028a mokzayitvA ca tAM vyADaH prakzAlya salilena ca
03060028c samASvAsya kftAhArAm aTa papracCa BArata
03060029a kasya tvaM mfgaSAvAkzi kaTaM cAByAgatA vanam
03060029c kaTaM cedaM mahat kfcCraM prAptavaty asi BAmini
03060030a damayantI taTA tena pfcCyamAnA viSAM pate
03060030c sarvam etad yaTAvfttam Acacakze 'sya BArata
03060031a tAm arDavastrasaMvItAM pInaSroRipayoDarAm
03060031c sukumArAnavadyANgIM pUrRacandraniBAnanAm
03060032a arAlapakzmanayanAM taTA maDuraBAziRIm
03060032c lakzayitvA mfgavyADaH kAmasya vaSam eyivAn
03060033a tAm aTa SlakzRayA vAcA lubDako mfdupurvayA
03060033c sAntvayAm Asa kAmArtas tad abuDyata BAminI
03060034a damayantI tu taM duzwam upalaBya pativratA
03060034c tIvrarozasamAvizwA prajajvAleva manyunA
03060035a sa tu pApamatiH kzudraH praDarzayitum AturaH
03060035c durDarzAM tarkayAm Asa dIptAm agniSiKAm iva
03060036a damayantI tu duHKArtA patirAjyavinAkftA
03060036c atItavAkpaTe kAle SaSApEnaM ruzA kila
03060037a yaTAhaM nEzaDAd anyaM manasApi na cintaye
03060037c taTAyaM patatAM kzudraH parAsur mfgajIvanaH
03060038a uktamAtre tu vacane tayA sa mfgajIvanaH
03060038c vyasuH papAta medinyAm agnidagDa iva drumaH
03061001- bfhadaSva uvAca
03061001a sA nihatya mfgavyADaM pratasTe kamalekzaRA
03061001c vanaM pratiBayaM SUnyaM JillikAgaRanAditam
03061002a siMhavyAGravarAharkzarurudvIpinizevitam
03061002c nAnApakzigaRAkIrRaM mlecCataskarasevitam
03061003a SAlaveRuDavASvatTatindukeNgudakiMSukEH
03061003c arjunArizwasaMCannaM candanES ca saSAlmalEH
03061004a jambvAmraloDraKadiraSAkavetrasamAkulam
03061004c kASmaryAmalakaplakzakadambodumbarAvftam
03061005a badarIbilvasaMCannaM nyagroDES ca samAkulam
03061005c priyAlatAlaKarjUraharItakabiBItakEH
03061006a nAnADAtuSatEr nadDAn viviDAn api cAcalAn
03061006c nikuYjAn pakzisaMGuzwAn darIS cAdButadarSanAH
03061006e nadIH sarAMsi vApIS ca viviDAMS ca mfgadvijAn
03061007a sA bahUn BImarUpAMS ca piSAcoragarAkzasAn
03061007c palvalAni taqAgAni girikUwAni sarvaSaH
03061007e saritaH sAgarAMS cEva dadarSAdButadarSanAn
03061008a yUTaSo dadfSe cAtra vidarBADipanandinI
03061008c mahizAn varAhAn gomAyUn fkzavAnarapannagAn
03061009a tejasA yaSasA sTityA SriyA ca parayA yutA
03061009c vEdarBI vicaraty ekA nalam anvezatI tadA
03061010a nAbiByat sA nfpasutA BEmI tatrATa kasya cit
03061010c dAruRAm awavIM prApya BartfvyasanakarSitA
03061011a vidarBatanayA rAjan vilalApa suduHKitA
03061011c BartfSokaparItANgI SilAtalasamASritA
03061012- damayanty uvAca
03061012a siMhoraska mahAbAho nizaDAnAM janADipa
03061012c kva nu rAjan gato 'sIha tyaktvA mAM nirjane vane
03061013a aSvameDAdiBir vIra kratuBiH svAptadakziREH
03061013c kaTam izwvA naravyAGra mayi miTyA pravartase
03061014a yat tvayoktaM naravyAGra matsamakzaM mahAdyute
03061014c kartum arhasi kalyARa tad ftaM pArTivarzaBa
03061015a yaToktaM vihagEr haMsEH samIpe tava BUmipa
03061015c matsakASe ca tEr uktaM tad avekzitum arhasi
03061016a catvAra ekato vedAH sANgopANgAH savistarAH
03061016c svaDItA mAnavaSrezWa satyam ekaM kilEkataH
03061017a tasmAd arhasi SatruGna satyaM kartuM nareSvara
03061017c uktavAn asi yad vIra matsakASe purA vacaH
03061018a hA vIra nanu nAmAham izwA kila tavAnaGa
03061018c asyAm awavyAM GorAyAM kiM mAM na pratiBAzase
03061019a Bartsayaty eza mAM rOdro vyAttAsyo dAruRAkftiH
03061019c araRyarAw kzuDAvizwaH kiM mAM na trAtum arhasi
03061020a na me tvad anyA suBage priyA ity abravIs tadA
03061020c tAm ftAM kuru kalyARa puroktAM BAratIM nfpa
03061021a unmattAM vilapantIM mAM BAryAm izwAM narADipa
03061021c IpsitAm Ipsito nATa kiM mAM na pratiBAzase
03061022a kfSAM dInAM vivarRAM ca malinAM vasuDADipa
03061022c vastrArDaprAvftAm ekAM vilapantIm anATavat
03061023a yUTaBrazwAm ivEkAM mAM hariRIM pfTulocana
03061023c na mAnayasi mAnArha rudatIm arikarSana
03061024a mahArAja mahAraRye mAm ihEkAkinIM satIm
03061024c ABAzamARAM svAM patnIM kiM mAM na pratiBAzase
03061025a kulaSIlopasaMpannaM cArusarvANgaSoBanam
03061025c nAdya tvAm anupaSyAmi girAv asmin narottama
03061025e vane cAsmin mahAGore siMhavyAGranizevite
03061026a SayAnam upavizwaM vA sTitaM vA nizaDADipa
03061026c prasTitaM vA naraSrezWa mama SokavivarDana
03061027a kaM nu pfcCAmi duHKArtA tvadarTe SokakarSitA
03061027c kaccid dfzwas tvayAraRye saMgatyeha nalo nfpaH
03061028a ko nu me kaTayed adya vane 'smin vizWitaM nalam
03061028c aBirUpaM mahAtmAnaM paravyUhavinASanam
03061029a yam anvezasi rAjAnaM nalaM padmaniBekzaRam
03061029c ayaM sa iti kasyAdya SrozyAmi maDurAM giram
03061030a araRyarAq ayaM SrImAMS caturdaMzwro mahAhanuH
03061030c SArdUlo 'BimuKaH prEti pfcCAmy enam aSaNkitA
03061031a BavAn mfgARAm aDipas tvam asmin kAnane praBuH
03061031c vidarBarAjatanayAM damayantIti vidDi mAm
03061032a nizaDADipater BAryAM nalasyAmitraGAtinaH
03061032c patim anvezatIm ekAM kfpaRAM SokakarSitAm
03061032e ASvAsaya mfgendreha yadi dfzwas tvayA nalaH
03061033a aTa vAraRyanfpate nalaM yadi na SaMsasi
03061033c mAm adasva mfgaSrezWa viSokAM kuru duHKitAm
03061034a SrutvAraRye vilapitaM mamEza mfgarAw svayam
03061034c yAty etAM mfzwasalilAm ApagAM sAgaraMgamAm
03061035a imaM SiloccayaM puRyaM SfNgEr bahuBir ucCritEH
03061035c virAjadBir divaspfgBir nEkavarREr manoramEH
03061036a nAnADAtusamAkIrRaM viviDopalaBUzitam
03061036c asyAraRyasya mahataH ketuBUtam ivocCritam
03061037a siMhaSArdUlamAtaNgavarAharkzamfgAyutam
03061037c patatriBir bahuviDEH samantAd anunAditam
03061038a kiMSukASokabakulapuMnAgEr upaSoBitam
03061038c saridBiH savihaMgABiH SiKarES copaSoBitam
03061038e girirAjam imaM tAvat pfcCAmi nfpatiM prati
03061039a Bagavann acalaSrezWa divyadarSana viSruta
03061039c SaraRya bahukalyARa namas te 'stu mahIDara
03061040a praRame tvABigamyAhaM rAjaputrIM niboDa mAm
03061040c rAjYaH snuzAM rAjaBAryAM damayantIti viSrutAm
03061041a rAjA vidarBADipatiH pitA mama mahAraTaH
03061041c BImo nAma kzitipatiS cAturvarRyasya rakzitA
03061042a rAjasUyASvameDAnAM kratUnAM dakziRAvatAm
03061042c AhartA pArTivaSrezWaH pfTucArvaYcitekzaRaH
03061043a brahmaRyaH sADuvfttaS ca satyavAg anasUyakaH
03061043c SIlavAn susamAcAraH pfTuSrIr Darmavic CuciH
03061044a samyag goptA vidarBARAM nirjitArigaRaH praBuH
03061044c tasya mAM vidDi tanayAM BagavaMs tvAm upasTitAm
03061045a nizaDezu mahASEla SvaSuro me nfpottamaH
03061045c sugfhItanAmA viKyAto vIrasena iti sma ha
03061046a tasya rAjYaH suto vIraH SrImAn satyaparAkramaH
03061046c kramaprAptaM pituH svaM yo rAjyaM samanuSAsti ha
03061047a nalo nAmAridamanaH puRyaSloka iti SrutaH
03061047c brahmaRyo vedavid vAgmI puRyakft somapo 'gnicit
03061048a yazwA dAtA ca yodDA ca samyak cEva praSAsitA
03061048c tasya mAm acalaSrezWa vidDi BAryAm ihAgatAm
03061049a tyaktaSriyaM BartfhInAm anATAM vyasanAnvitAm
03061049c anvezamARAM BartAraM taM vE naravarottamam
03061050a Kam ulliKadBir etEr hi tvayA SfNgaSatEr nfpaH
03061050c kaccid dfzwo 'calaSrezWa vane 'smin dAruRe nalaH
03061051a gajendravikramo DImAn dIrGabAhur amarzaRaH
03061051c vikrAntaH satyavAg DIro BartA mama mahAyaSAH
03061051e nizaDAnAm aDipatiH kaccid dfzwas tvayA nalaH
03061052a kiM mAM vilapatIm ekAM parvataSrezWa duHKitAm
03061052c girA nASvAsayasy adya svAM sutAm iva duHKitAm
03061053a vIra vikrAnta DarmajYa satyasaMDa mahIpate
03061053c yady asy asmin vane rAjan darSayAtmAnam AtmanA
03061054a kadA nu snigDagamBIrAM jImUtasvanasaMniBAm
03061054c SrozyAmi nEzaDasyAhaM vAcaM tAm amftopamAm
03061055a vEdarBIty eva kaTitAM SuBAM rAjYo mahAtmanaH
03061055c AmnAyasAriRIm fdDAM mama SokanibarhiRIm
03061056a iti sA taM giriSrezWam uktvA pArTivanandinI
03061056c damayantI tato BUyo jagAma diSam uttarAm
03061057a sA gatvA trIn ahorAtrAn dadarSa paramANganA
03061057c tApasAraRyam atulaM divyakAnanadarSanam
03061058a vasizWaBfgvatrisamEs tApasEr upaSoBitam
03061058c niyatEH saMyatAhArEr damaSOcasamanvitEH
03061059a abBakzEr vAyuBakzES ca patrAhArEs taTEva ca
03061059c jitendriyEr mahABAgEH svargamArgadidfkzuBiH
03061060a valkalAjinasaMvItEr muniBiH saMyatendriyEH
03061060c tApasADyuzitaM ramyaM dadarSASramamaRqalam
03061061a sA dfzwvEvASramapadaM nAnAmfganizevitam
03061061c SAKAmfgagaRES cEva tApasES ca samanvitam
03061062a suBrUH sukeSI suSroRI sukucA sudvijAnanA
03061062c varcasvinI supratizWA svaYcitodyatagAminI
03061063a sA viveSASramapadaM vIrasenasutapriyA
03061063c yozidratnaM mahABAgA damayantI manasvinI
03061064a sABivAdya tapovfdDAn vinayAvanatA sTitA
03061064c svAgataM ta iti proktA tEH sarvEs tApasES ca sA
03061065a pUjAM cAsyA yaTAnyAyaM kftvA tatra tapoDanAH
03061065c AsyatAm ity aTocus te brUhi kiM karavAmahe
03061066a tAn uvAca varArohA kaccid BagavatAm iha
03061066c tapasy agnizu Darmezu mfgapakzizu cAnaGAH
03061066e kuSalaM vo mahABAgAH svaDarmacaraRezu ca
03061067a tEr uktA kuSalaM Badre sarvatreti yaSasvinI
03061067c brUhi sarvAnavadyANgi kA tvaM kiM ca cikIrzasi
03061068a dfzwvEva te paraM rUpaM dyutiM ca paramAm iha
03061068c vismayo naH samutpannaH samASvasihi mA SucaH
03061069a asyAraRyasya mahatI devatA vA mahIBftaH
03061069c asyA nu nadyAH kalyARi vada satyam anindite
03061070a sAbravIt tAn fzIn nAham araRyasyAsya devatA
03061070c na cApy asya girer viprA na nadyA devatApy aham
03061071a mAnuzIM mAM vijAnIta yUyaM sarve tapoDanAH
03061071c vistareRABiDAsyAmi tan me SfRuta sarvaSaH
03061072a vidarBezu mahIpAlo BImo nAma mahAdyutiH
03061072c tasya mAM tanayAM sarve jAnIta dvijasattamAH
03061073a nizaDADipatir DImAn nalo nAma mahAyaSAH
03061073c vIraH saMgrAmajid vidvAn mama BartA viSAM patiH
03061074a devatAByarcanaparo dvijAtijanavatsalaH
03061074c goptA nizaDavaMSasya mahABAgo mahAdyutiH
03061075a satyavAg Darmavit prAjYaH satyasaMDo 'rimardanaH
03061075c brahmaRyo dEvataparaH SrImAn parapuraMjayaH
03061076a nalo nAma nfpaSrezWo devarAjasamadyutiH
03061076c mama BartA viSAlAkzaH pUrRenduvadano 'rihA
03061077a AhartA kratumuKyAnAM vedavedANgapAragaH
03061077c sapatnAnAM mfDe hantA ravisomasamapraBaH
03061078a sa kES cin nikftiprajYEr akalyAREr narADamEH
03061078c AhUya pfTivIpAlaH satyaDarmaparAyaRaH
03061078e devane kuSalEr jihmEr jito rAjyaM vasUni ca
03061079a tasya mAm avagacCaDvaM BAryAM rAjarzaBasya vE
03061079c damayantIti viKyAtAM BartfdarSanalAlasAm
03061080a sA vanAni girIMS cEva sarAMsi saritas taTA
03061080c palvalAni ca ramyARi taTAraRyAni sarvaSaH
03061081a anvezamARA BartAraM nalaM raRaviSAradam
03061081c mahAtmAnaM kftAstraM ca vicarAmIha duHKitA
03061082a kaccid BagavatAM puRyaM tapovanam idaM nfpaH
03061082c Bavet prApto nalo nAma nizaDAnAM janADipaH
03061083a yatkfte 'ham idaM viprAH prapannA BfSadAruRam
03061083c vanaM pratiBayaM GoraM SArdUlamfgasevitam
03061084a yadi kES cid ahorAtrEr na drakzyAmi nalaM nfpam
03061084c AtmAnaM SreyasA yokzye dehasyAsya vimocanAt
03061085a ko nu me jIvitenArTas tam fte puruzarzaBam
03061085c kaTaM BavizyAmy adyAhaM BartfSokABipIqitA
03061086a evaM vilapatIm ekAm araRye BImanandinIm
03061086c damayantIm aTocus te tApasAH satyavAdinaH
03061087a udarkas tava kalyARi kalyARo BavitA SuBe
03061087c vayaM paSyAma tapasA kzipraM drakzyasi nEzaDam
03061088a nizaDAnAm aDipatiM nalaM ripuniGAtinam
03061088c BEmi DarmaBftAM SrezWaM drakzyase vigatajvaram
03061089a vimuktaM sarvapApeByaH sarvaratnasamanvitam
03061089c tad eva nagaraSrezWaM praSAsantam ariMdamam
03061090a dvizatAM BayakartAraM suhfdAM SokanASanam
03061090c patiM drakzyasi kalyARi kalyARABijanaM nfpam
03061091a evam uktvA nalasyezwAM mahizIM pArTivAtmajAm
03061091c antarhitAs tApasAs te sAgnihotrASramAs tadA
03061092a sA dfzwvA mahad AScaryaM vismitA aBavat tadA
03061092c damayanty anavadyANgI vIrasenanfpasnuzA
03061093a kiM nu svapno mayA dfzwaH ko 'yaM viDir ihABavat
03061093c kva nu te tApasAH sarve kva tad ASramamaRqalam
03061094a kva sA puRyajalA ramyA nAnAdvijanizevitA
03061094c nadI te ca nagA hfdyAH PalapuzpopaSoBitAH
03061095a DyAtvA ciraM BImasutA damayantI SucismitA
03061095c BartfSokaparA dInA vivarRavadanABavat
03061096a sA gatvATAparAM BUmiM bAzpasaMdigDayA girA
03061096c vilalApASrupUrRAkzI dfzwvASokataruM tataH
03061097a upagamya taruSrezWam aSokaM puzpitaM tadA
03061097c pallavApIqitaM hfdyaM vihaMgEr anunAditam
03061098a aho batAyam agamaH SrImAn asmin vanAntare
03061098c ApIqEr bahuBir BAti SrImAn dramiqarAq iva
03061099a viSokAM kuru mAM kzipram aSoka priyadarSana
03061099c vItaSokaBayAbADaM kaccit tvaM dfzwavAn nfpam
03061100a nalaM nAmAridamanaM damayantyAH priyaM patim
03061100c nizaDAnAm aDipatiM dfzwavAn asi me priyam
03061101a ekavastrArDasaMvItaM sukumAratanutvacam
03061101c vyasanenArditaM vIram araRyam idam Agatam
03061102a yaTA viSokA gacCeyam aSokanaga tat kuru
03061102c satyanAmA BavASoka mama SokavinASanAt
03061103a evaM sASokavfkzaM tam ArtA triH parigamya ha
03061103c jagAma dAruRataraM deSaM BEmI varANganA
03061104a sA dadarSa nagAn nEkAn nEkAS ca saritas taTA
03061104c nEkAMS ca parvatAn ramyAn nEkAMS ca mfgapakziRaH
03061105a kandarAMS ca nitambAMS ca nadAMS cAdButadarSanAn
03061105c dadarSa sA BImasutA patim anvezatI tadA
03061106a gatvA prakfzwam aDvAnaM damayantI SucismitA
03061106c dadarSATa mahAsArTaM hastyaSvaraTasaMkulam
03061107a uttarantaM nadIM ramyAM prasannasalilAM SuBAm
03061107c suSItatoyAM vistIrRAM hradinIM vetasEr vftAm
03061108a prodGuzwAM krOYcakurarES cakravAkopakUjitAm
03061108c kUrmagrAhaJazAkIrRAM pulinadvIpaSoBitAm
03061109a sA dfzwvEva mahAsArTaM nalapatnI yaSasvinI
03061109c upasarpya varArohA janamaDyaM viveSa ha
03061110a unmattarUpA SokArtA taTA vastrArDasaMvftA
03061110c kfSA vivarRA malinA pAMsuDvastaSiroruhA
03061111a tAM dfzwvA tatra manujAH ke cid BItAH pradudruvuH
03061111c ke cic cintAparAs tasTuH ke cit tatra vicukruSuH
03061112a prahasanti sma tAM ke cid aByasUyanta cApare
03061112c cakrus tasyAM dayAM ke cit papracCuS cApi BArata
03061113a kAsi kasyAsi kalyARi kiM vA mfgayase vane
03061113c tvAM dfzwvA vyaTitAH smeha kaccit tvam asi mAnuzI
03061114a vada satyaM vanasyAsya parvatasyATa vA diSaH
03061114c devatA tvaM hi kalyARi tvAM vayaM SaraRaM gatAH
03061115a yakzI vA rAkzasI vA tvam utAho 'si varANganA
03061115c sarvaTA kuru naH svasti rakzasvAsmAn anindite
03061116a yaTAyaM sarvaTA sArTaH kzemI SIGram ito vrajet
03061116c taTA viDatsva kalyARi tvAM vayaM SaraRaM gatAH
03061117a taToktA tena sArTena damayantI nfpAtmajA
03061117c pratyuvAca tataH sADvI BartfvyasanaduHKitA
03061117e sArTavAhaM ca sArTaM ca janA ye cAtra ke cana
03061118a yUnaH sTavirabAlAS ca sArTasya ca purogamAH
03061118c mAnuzIM mAM vijAnIta manujADipateH sutAm
03061118e nfpasnuzAM rAjaBAryAM BartfdarSanalAlasAm
03061119a vidarBarAR mama pitA BartA rAjA ca nEzaDaH
03061119c nalo nAma mahABAgas taM mArgAmy aparAjitam
03061120a yadi jAnIta nfpatiM kzipraM SaMsata me priyam
03061120c nalaM pArTivaSArdUlam amitragaRasUdanam
03061121a tAm uvAcAnavadyANgIM sArTasya mahataH praBuH
03061121c sArTavAhaH Sucir nAma SfRu kalyARi madvacaH
03061122a ahaM sArTasya netA vE sArTavAhaH Sucismite
03061122c manuzyaM nalanAmAnaM na paSyAmi yaSasvini
03061123a kuYjaradvIpimahizaSArdUlarkzamfgAn api
03061123c paSyAmy asmin vane kazwe amanuzyanizevite
03061123e taTA no yakzarAq adya maRiBadraH prasIdatu
03061124a sAbravId vaRijaH sarvAn sArTavAhaM ca taM tataH
03061124c kva nu yAsyasi sArTo 'yam etad AKyAtum arhaTa
03061125- sArTavAha uvAca
03061125a sArTo 'yaM cedirAjasya subAhoH satyavAdinaH
03061125c kzipraM janapadaM gantA lABAya manujAtmaje
03062001- bfhadaSva uvAca
03062001a sA tac CrutvAnavadyANgI sArTavAhavacas tadA
03062001c agacCat tena vE sArDaM BartfdarSanalAlasA
03062002a aTa kAle bahutiTe vane mahati dAruRe
03062002c taqAgaM sarvatoBadraM padmasOganDikaM mahat
03062003a dadfSur vaRijo ramyaM praBUtayavasenDanam
03062003c bahumUlaPalopetaM nAnApakzigaREr vftam
03062004a taM dfzwvA mfzwasalilaM manoharasuKAvaham
03062004c supariSrAntavAhAs te niveSAya mano daDuH
03062005a saMmate sArTavAhasya viviSur vanam uttamam
03062005c uvAsa sArTaH sumahAn velAm AsAdya paScimAm
03062006a aTArDarAtrasamaye niHSabdastimite tadA
03062006c supte sArTe pariSrAnte hastiyUTam upAgamat
03062006e pAnIyArTaM girinadIM madaprasravaRAvilAm
03062007a mArgaM saMruDya saMsuptaM padminyAH sArTam uttamam
03062007c suptaM mamarda sahasA cezwamAnaM mahItale
03062008a hAhAravaM pramuYcantaH sArTikAH SaraRArTinaH
03062008c vanagulmAMS ca DAvanto nidrAnDA mahato BayAt
03062008e ke cid dantEH karEH ke cit ke cit padByAM hatA narAH
03062009a goKarozwrASvabahulaM padAtijanasaMkulam
03062009c BayArtaM DAvamAnaM tat parasparahataM tadA
03062010a GorAn nAdAn vimuYcanto nipetur DaraRItale
03062010c vfkzezv Asajya saMBagnAH patitA vizamezu ca
03062010e taTA tan nihataM sarvaM samfdDaM sArTamaRqalam
03062011a aTAparedyuH saMprApte hataSizwA janAs tadA
03062011c vanagulmAd vinizkramya Socanto vESasaM kftam
03062011e BrAtaraM pitaraM putraM saKAyaM ca janADipa
03062012a aSocat tatra vEdarBI kiM nu me duzkftaM kftam
03062012c yo 'pi me nirjane 'raRye saMprApto 'yaM janArRavaH
03062012e hato 'yaM hastiyUTena mandaBAgyAn mamEva tu
03062013a prAptavyaM suciraM duHKaM mayA nUnam asaMSayam
03062013c nAprAptakAlo mriyate SrutaM vfdDAnuSAsanam
03062014a yan nAham adya mfditA hastiyUTena duHKitA
03062014c na hy adEvakftaM kiM cin narARAm iha vidyate
03062015a na ca me bAlaBAve 'pi kiM cid vyapakftaM kftam
03062015c karmaRA manasA vAcA yad idaM duHKam Agatam
03062016a manye svayaMvarakfte lokapAlAH samAgatAH
03062016c pratyAKyAtA mayA tatra nalasyArTAya devatAH
03062016e nUnaM tezAM praBAvena viyogaM prAptavaty aham
03062017a evamAdIni duHKAni sA vilapya varANganA
03062017c hataSizwEH saha tadA brAhmaREr vedapAragEH
03062017e agacCad rAjaSArdUla duHKaSokaparAyaRA
03062018a gacCantI sA cirAt kAlAt puram AsAdayan mahat
03062018c sAyAhne cedirAjasya subAhoH satyavAdinaH
03062018e vastrArDakartasaMvItA praviveSa purottamam
03062019a tAM vivarRAM kfSAM dInAM muktakeSIm amArjanAm
03062019c unmattAm iva gacCantIM dadfSuH puravAsinaH
03062020a praviSantIM tu tAM dfzwvA cedirAjapurIM tadA
03062020c anujagmus tato bAlA grAmiputrAH kutUhalAt
03062021a sA tEH parivftAgacCat samIpaM rAjaveSmanaH
03062021c tAM prAsAdagatApaSyad rAjamAtA janEr vftAm
03062022a sA janaM vArayitvA taM prAsAdatalam uttamam
03062022c Aropya vismitA rAjan damayantIm apfcCata
03062023a evam apy asuKAvizwA biBarzi paramaM vapuH
03062023c BAsi vidyud ivABrezu SaMsa me kAsi kasya vA
03062024a na hi te mAnuzaM rUpaM BUzaREr api varjitam
03062024c asahAyA nareByaS ca nodvijasy amarapraBe
03062025a tac CrutvA vacanaM tasyA BEmI vacanam abravIt
03062025c mAnuzIM mAM vijAnIhi BartAraM samanuvratAm
03062026a sEranDrIM jAtisaMpannAM BujizyAM kAmavAsinIm
03062026c PalamUlASanAm ekAM yatrasAyaMpratiSrayAm
03062027a asaMKyeyaguRo BartA mAM ca nityam anuvrataH
03062027c BartAram api taM vIraM CAyevAnapagA sadA
03062028a tasya dEvAt prasaNgo 'BUd atimAtraM sma devane
03062028c dyUte sa nirjitaS cEva vanam eko 'ByupeyivAn
03062029a tam ekavasanaM vIram unmattam iva vihvalam
03062029c ASvAsayantI BartAram aham anvagamaM vanam
03062030a sa kadA cid vane vIraH kasmiMS cit kAraRAntare
03062030c kzutparItaH suvimanAs tad apy ekaM vyasarjayat
03062031a tam ekavasanaM nagnam unmattaM gatacetasam
03062031c anuvrajantI bahulA na svapAmi niSAH sadA
03062032a tato bahutiTe kAle suptAm utsfjya mAM kva cit
03062032c vAsaso 'rDaM paricCidya tyaktavAn mAm anAgasam
03062033a taM mArgamARA BartAraM dahyamAnA dinakzapAH
03062033c na vindAmy amarapraKyaM priyaM prARaDaneSvaram
03062034a tAm aSruparipUrRAkzIM vilapantIM taTA bahu
03062034c rAjamAtAbravId ArtAM BEmIm ArtatarA svayam
03062035a vasasva mayi kalyARi prItir me tvayi vartate
03062035c mfgayizyanti te Badre BartAraM puruzA mama
03062036a aTa vA svayam AgacCet pariDAvann itas tataH
03062036c ihEva vasatI Badre BartAram upalapsyase
03062037a rAjamAtur vacaH SrutvA damayantI vaco 'bravIt
03062037c samayenotsahe vastuM tvayi vIraprajAyini
03062038a ucCizwaM nEva BuYjIyAM na kuryAM pAdaDAvanam
03062038c na cAhaM puruzAn anyAn saMBAzeyaM kaTaM cana
03062039a prArTayed yadi mAM kaS cid daRqyas te sa pumAn Bavet
03062039c Bartur anvezaRArTaM tu paSyeyaM brAhmaRAn aham
03062040a yady evam iha kartavyaM vasAmy aham asaMSayam
03062040c ato 'nyaTA na me vAso vartate hfdaye kva cit
03062041a tAM prahfzwena manasA rAjamAtedam abravIt
03062041c sarvam etat karizyAmi dizwyA te vratam IdfSam
03062042a evam uktvA tato BEmIM rAjamAtA viSAM pate
03062042c uvAcedaM duhitaraM sunandAM nAma BArata
03062043a sEranDrIm aBijAnIzva sunande devarUpiRIm
03062043c etayA saha modasva nirudvignamanAH svayam
03063001- bfhadaSva uvAca
03063001a utsfjya damayantIM tu nalo rAjA viSAM pate
03063001c dadarSa dAvaM dahyantaM mahAntaM gahane vane
03063002a tatra SuSrAva maDye 'gnO SabdaM BUtasya kasya cit
03063002c aBiDAva nalety uccEH puRyaSloketi cAsakft
03063003a mA BEr iti nalaS coktvA maDyam agneH praviSya tam
03063003c dadarSa nAgarAjAnaM SayAnaM kuRqalIkftam
03063004a sa nAgaH prAYjalir BUtvA vepamAno nalaM tadA
03063004c uvAca vidDi mAM rAjan nAgaM karkowakaM nfpa
03063005a mayA pralabDo brahmarzir anAgAH sumahAtapAH
03063005c tena manyuparItena Sapto 'smi manujADipa
03063006a tasya SApAn na Saknomi padAd vicalituM padam
03063006c upadekzyAmi te Sreyas trAtum arhati mAM BavAn
03063007a saKA ca te BavizyAmi matsamo nAsti pannagaH
03063007c laGuS ca te BavizyAmi SIGram AdAya gacCa mAm
03063008a evam uktvA sa nAgendro baBUvANguzWamAtrakaH
03063008c taM gfhItvA nalaH prAyAd uddeSaM dAvavarjitam
03063009a AkASadeSam AsAdya vimuktaM kfzRavartmanA
03063009c utsrazwukAmaM taM nAgaH punaH karkowako 'bravIt
03063010a padAni gaRayan gacCa svAni nEzaDa kAni cit
03063010c tatra te 'haM mahArAja Sreyo DAsyAmi yat param
03063011a tataH saMKyAtum ArabDam adaSad daSame pade
03063011c tasya dazwasya tad rUpaM kzipram antaraDIyata
03063012a sa dfzwvA vismitas tasTAv AtmAnaM vikftaM nalaH
03063012c svarUpaDAriRaM nAgaM dadarSa ca mahIpatiH
03063013a tataH karkowako nAgaH sAntvayan nalam abravIt
03063013c mayA te 'ntarhitaM rUpaM na tvA vidyur janA iti
03063014a yatkfte cAsi vikfto duHKena mahatA nala
03063014c vizeRa sa madIyena tvayi duHKaM nivatsyati
03063015a vizeRa saMvftEr gAtrEr yAvat tvAM na vimokzyati
03063015c tAvat tvayi mahArAja duHKaM vE sa nivatsyati
03063016a anAgA yena nikftas tvam anarho janADipa
03063016c kroDAd asUyayitvA taM rakzA me BavataH kftA
03063017a na te BayaM naravyAGra daMzwriByaH Satruto 'pi vA
03063017c brahmavidByaS ca BavitA matprasAdAn narADipa
03063018a rAjan vizanimittA ca na te pIqA Bavizyati
03063018c saMgrAmezu ca rAjendra SaSvaj jayam avApsyasi
03063019a gacCa rAjann itaH sUto bAhuko 'ham iti bruvan
03063019c samIpam ftuparRasya sa hi vedAkzanEpuRam
03063019e ayoDyAM nagarIM ramyAm adyEva nizaDeSvara
03063020a sa te 'kzahfdayaM dAtA rAjASvahfdayena vE
03063020c ikzvAkukulajaH SrImAn mitraM cEva Bavizyati
03063021a Bavizyasi yadAkzajYaH SreyasA yokzyase tadA
03063021c samezyasi ca dArEs tvaM mA sma Soke manaH kfTAH
03063021e rAjyena tanayAByAM ca satyam etad bravImi te
03063022a svarUpaM ca yadA drazwum icCeTAs tvaM narADipa
03063022c saMsmartavyas tadA te 'haM vAsaS cedaM nivAsayeH
03063023a anena vAsasAcCannaH svarUpaM pratipatsyase
03063023c ity uktvA pradadAv asmE divyaM vAsoyugaM tadA
03063024a evaM nalaM samAdiSya vAso dattvA ca kOrava
03063024c nAgarAjas tato rAjaMs tatrEvAntaraDIyata
03064001- bfhadaSva uvAca
03064001a tasminn antarhite nAge prayayO nEzaDo nalaH
03064001c ftuparRasya nagaraM prAviSad daSame 'hani
03064002a sa rAjAnam upAtizWad bAhuko 'ham iti bruvan
03064002c aSvAnAM vAhane yuktaH pfTivyAM nAsti matsamaH
03064003a arTakfcCrezu cEvAhaM prazwavyo nEpuRezu ca
03064003c annasaMskAram api ca jAnAmy anyEr viSezataH
03064004a yAni SilpAni loke 'smin yac cApy anyat suduzkaram
03064004c sarvaM yatizye tat kartum ftuparRa Barasva mAm
03064005- ftuparRa uvAca
03064005a vasa bAhuka BadraM te sarvam etat karizyasi
03064005c SIGrayAne sadA budDir DIyate me viSezataH
03064006a sa tvam AtizWa yogaM taM yena SIGrA hayA mama
03064006c Baveyur aSvADyakzo 'si vetanaM te SataM SatAH
03064007a tvAm upasTAsyataS cemO nityaM vArzReyajIvalO
03064007c etAByAM raMsyase sArDaM vasa vE mayi bAhuka
03064008- bfhadaSva uvAca
03064008a evam ukto nalas tena nyavasat tatra pUjitaH
03064008c ftuparRasya nagare sahavArzReyajIvalaH
03064009a sa tatra nivasan rAjA vEdarBIm anucintayan
03064009c sAyaM sAyaM sadA cemaM Slokam ekaM jagAda ha
03064010a kva nu sA kzutpipAsArtA SrAntA Sete tapasvinI
03064010c smarantI tasya mandasya kaM vA sAdyopatizWati
03064011a evaM bruvantaM rAjAnaM niSAyAM jIvalo 'bravIt
03064011c kAm enAM Socase nityaM Srotum icCAmi bAhuka
03064012a tam uvAca nalo rAjA mandaprajYasya kasya cit
03064012c AsId bahumatA nArI tasyA dfQataraM ca saH
03064013a sa vE kena cid arTena tayA mando vyayujyata
03064013c viprayuktaS ca mandAtmA Bramaty asuKapIqitaH
03064014a dahyamAnaH sa Sokena divArAtram atandritaH
03064014c niSAkAle smaraMs tasyAH Slokam ekaM sma gAyati
03064015a sa vE Braman mahIM sarvAM kva cid AsAdya kiM cana
03064015c vasaty anarhas tadduHKaM BUya evAnusaMsmaran
03064016a sA tu taM puruzaM nArI kfcCre 'py anugatA vane
03064016c tyaktA tenAlpapuRyena duzkaraM yadi jIvati
03064017a ekA bAlAnaBijYA ca mArgARAm ataTocitA
03064017c kzutpipAsAparItA ca duzkaraM yadi jIvati
03064018a SvApadAcarite nityaM vane mahati dAruRe
03064018c tyaktA tenAlpapuRyena mandaprajYena mAriza
03064019a ity evaM nEzaDo rAjA damayantIm anusmaran
03064019c ajYAtavAsam avasad rAjYas tasya niveSane
03065001- bfhadaSva uvAca
03065001a hftarAjye nale BImaH saBArye prezyatAM gate
03065001c dvijAn prasTApayAm Asa naladarSanakANkzayA
03065002a saMdideSa ca tAn BImo vasu dattvA ca puzkalam
03065002c mfgayaDvaM nalaM cEva damayantIM ca me sutAm
03065003a asmin karmaRi nizpanne vijYAte nizaDADipe
03065003c gavAM sahasraM dAsyAmi yo vas tAv Anayizyati
03065003e agrahAraM ca dAsyAmi grAmaM nagarasaMmitam
03065004a na cec CakyAv ihAnetuM damayantI nalo 'pi vA
03065004c jYAtamAtre 'pi dAsyAmi gavAM daSaSataM Danam
03065005a ity uktAs te yayur hfzwA brAhmaRAH sarvatodiSam
03065005c purarAzwrARi cinvanto nEzaDaM saha BAryayA
03065006a tataS cedipurIM ramyAM sudevo nAma vE dvijaH
03065006c vicinvAno 'Ta vEdarBIm apaSyad rAjaveSmani
03065006e puRyAhavAcane rAjYaH sunandAsahitAM sTitAm
03065007a mandapraKyAyamAnena rUpeRApratimena tAm
03065007c pinadDAM DUmajAlena praBAm iva viBAvasoH
03065008a tAM samIkzya viSAlAkzIm aDikaM malinAM kfSAm
03065008c tarkayAm Asa BEmIti kAraREr upapAdayan
03065009- sudeva uvAca
03065009a yaTeyaM me purA dfzwA taTArUpeyam aNganA
03065009c kftArTo 'smy adya dfzwvemAM lokakAntAm iva Sriyam
03065010a pUrRacandrAnanAM SyAmAM cAruvfttapayoDarAm
03065010c kurvantIM praBayA devIM sarvA vitimirA diSaH
03065011a cArupadmapalASAkzIM manmaTasya ratIm iva
03065011c izwAM sarvasya jagataH pUrRacandrapraBAm iva
03065012a vidarBasarasas tasmAd dEvadozAd ivodDftAm
03065012c malapaNkAnuliptANgIM mfRAlIm iva tAM BfSam
03065013a pOrRamAsIm iva niSAM rAhugrastaniSAkarAm
03065013c patiSokAkulAM dInAM SuzkasrotAM nadIm iva
03065014a viDvastaparRakamalAM vitrAsitavihaMgamAm
03065014c hastihastapariklizwAM vyAkulAm iva padminIm
03065015a sukumArIM sujAtANgIM ratnagarBagfhocitAm
03065015c dahyamAnAm ivozRena mfRAlIm acirodDftAm
03065016a rUpOdAryaguRopetAM maRqanArhAm amaRqitAm
03065016c candraleKAm iva navAM vyomni nIlABrasaMvftAm
03065017a kAmaBogEH priyEr hInAM hInAM banDujanena ca
03065017c dehaM DArayatIM dInAM BartfdarSanakANkzayA
03065018a BartA nAma paraM nAryA BUzaRaM BUzaREr vinA
03065018c ezA virahitA tena SoBanApi na SoBate
03065019a duzkaraM kurute 'tyarTaM hIno yad anayA nalaH
03065019c DArayaty Atmano dehaM na SokenAvasIdati
03065020a imAm asitakeSAntAM SatapatrAyatekzaRAm
03065020c suKArhAM duHKitAM dfzwvA mamApi vyaTate manaH
03065021a kadA nu Kalu duHKasya pAraM yAsyati vE SuBA
03065021c BartuH samAgamAt sADvI rohiRI SaSino yaTA
03065022a asyA nUnaM punar lABAn nEzaDaH prItim ezyati
03065022c rAjA rAjyapariBrazwaH punar labDveva medinIm
03065023a tulyaSIlavayoyuktAM tulyABijanasaMyutAm
03065023c nEzaDo 'rhati vEdarBIM taM ceyam asitekzaRA
03065024a yuktaM tasyAprameyasya vIryasattvavato mayA
03065024c samASvAsayituM BAryAM patidarSanalAlasAm
03065025a ayam ASvAsayAmy enAM pUrRacandraniBAnanAm
03065025c adfzwapUrvAM duHKasya duHKArtAM DyAnatatparAm
03065026- bfhadaSva uvAca
03065026a evaM vimfSya viviDEH kAraREr lakzaRES ca tAm
03065026c upagamya tato BEmIM sudevo brAhmaRo 'bravIt
03065027a ahaM sudevo vEdarBi BrAtus te dayitaH saKA
03065027c BImasya vacanAd rAjYas tvAm anvezwum ihAgataH
03065028a kuSalI te pitA rAjYi janitrI BrAtaraS ca te
03065028c AyuzmantO kuSalinO tatrasTO dArakO ca te
03065028e tvatkfte banDuvargAS ca gatasattvA ivAsate
03065029a aBijYAya sudevaM tu damayantI yuDizWira
03065029c paryapfcCat tataH sarvAn krameRa suhfdaH svakAn
03065030a ruroda ca BfSaM rAjan vEdarBI SokakarSitA
03065030c dfzwvA sudevaM sahasA BrAtur izwaM dvijottamam
03065031a tato rudantIM tAM dfzwvA sunandA SokakarSitAm
03065031c sudevena sahEkAnte kaTayantIM ca BArata
03065032a janitryE prezayAm Asa sEranDrI rudate BfSam
03065032c brAhmaRena samAgamya tAM veda yadi manyase
03065033a aTa cedipater mAtA rAjYaS cAntaHpurAt tadA
03065033c jagAma yatra sA bAlA brAhmaRena sahABavat
03065034a tataH sudevam AnAyya rAjamAtA viSAM pate
03065034c papracCa BAryA kasyeyaM sutA vA kasya BAminI
03065035a kaTaM ca nazwA jYAtiByo Bartur vA vAmalocanA
03065035c tvayA ca viditA vipra kaTam evaMgatA satI
03065036a etad icCAmy ahaM tvatto jYAtuM sarvam aSezataH
03065036c tattvena hi mamAcakzva pfcCantyA devarUpiRIm
03065037a evam uktas tayA rAjan sudevo dvijasattamaH
03065037c suKopavizwa Acazwa damayantyA yaTAtaTam
03066001- sudeva uvAca
03066001a vidarBarAjo DarmAtmA BImo BImaparAkramaH
03066001c suteyaM tasya kalyARI damayantIti viSrutA
03066002a rAjA tu nEzaDo nAma vIrasenasuto nalaH
03066002c BAryeyaM tasya kalyARI puRyaSlokasya DImataH
03066003a sa vE dyUte jito BrAtrA hftarAjyo mahIpatiH
03066003c damayantyA gataH sArDaM na prajYAyata karhi cit
03066004a te vayaM damayantyarTe carAmaH pfTivIm imAm
03066004c seyam AsAditA bAlA tava putraniveSane
03066005a asyA rUpeRa sadfSI mAnuzI neha vidyate
03066005c asyAS cEva Bruvor maDye sahajaH piplur uttamaH
03066005e SyAmAyAH padmasaMkASo lakzito 'ntarhito mayA
03066006a malena saMvfto hy asyAs tanvaBreReva candramAH
03066006c cihnaBUto viBUtyarTam ayaM DAtrA vinirmitaH
03066007a pratipatkaluzevendor leKA nAti virAjate
03066007c na cAsyA naSyate rUpaM vapur malasamAcitam
03066007e asaMskftam api vyaktaM BAti kAYcanasaMniBam
03066008a anena vapuzA bAlA piplunAnena cEva ha
03066008c lakziteyaM mayA devI pihito 'gnir ivozmaRA
03066009- bfhadaSva uvAca
03066009a tac CrutvA vacanaM tasya sudevasya viSAM pate
03066009c sunandA SoDayAm Asa piplupracCAdanaM malam
03066010a sa malenApakfzwena piplus tasyA vyarocata
03066010c damayantyAs tadA vyaBre naBasIva niSAkaraH
03066011a pipluM dfzwvA sunandA ca rAjamAtA ca BArata
03066011c rudantyO tAM parizvajya muhUrtam iva tasTatuH
03066011e utsfjya bAzpaM SanakE rAjamAtedam abravIt
03066012a BaginyA duhitA me 'si piplunAnena sUcitA
03066012c ahaM ca tava mAtA ca rAjanyasya mahAtmanaH
03066012e sute daSArRADipateH sudAmnaS cArudarSane
03066013a BImasya rAjYaH sA dattA vIrabAhor ahaM punaH
03066013c tvaM tu jAtA mayA dfzwA daSArRezu pitur gfhe
03066014a yaTEva te pitur gehaM taTedam api BAmini
03066014c yaTEva hi mamESvaryaM damayanti taTA tava
03066015a tAM prahfzwena manasA damayantI viSAM pate
03066015c aBivAdya mAtur BaginIm idaM vacanam abravIt
03066016a ajYAyamAnApi satI suKam asmy uziteha vE
03066016c sarvakAmEH suvihitA rakzyamARA sadA tvayA
03066017a suKAt suKataro vAso Bavizyati na saMSayaH
03066017c ciraviprozitAM mAtar mAm anujYAtum arhasi
03066018a dArakO ca hi me nItO vasatas tatra bAlakO
03066018c pitrA vihInO SokArtO mayA cEva kaTaM nu tO
03066019a yadi cApi priyaM kiM cin mayi kartum ihecCasi
03066019c vidarBAn yAtum icCAmi SIGraM me yAnam AdiSa
03066020a bAQam ity eva tAm uktvA hfzwA mAtfzvasA nfpa
03066020c guptAM balena mahatA putrasyAnumate tataH
03066021a prasTApayad rAjamAtA SrImatA naravAhinA
03066021c yAnena BarataSrezWa svannapAnaparicCadAm
03066022a tataH sA nacirAd eva vidarBAn agamac CuBA
03066022c tAM tu banDujanaH sarvaH prahfzwaH pratyapUjayat
03066023a sarvAn kuSalino dfzwvA bAnDavAn dArakO ca tO
03066023c mAtaraM pitaraM cEva sarvaM cEva saKIjanam
03066024a devatAH pUjayAm Asa brAhmaRAMS ca yaSasvinI
03066024c viDinA pareRa kalyARI damayantI viSAM pate
03066025a atarpayat sudevaM ca gosahasreRa pArTivaH
03066025c prIto dfzwvEva tanayAM grAmeRa draviRena ca
03066026a sA vyuzwA rajanIM tatra pitur veSmani BAminI
03066026c viSrAntA mAtaraM rAjann idaM vacanam abravIt
03067001- damayanty uvAca
03067001a mAM ced icCasi jIvantIM mAtaH satyaM bravImi te
03067001c naravIrasya vE tasya nalasyAnayane yata
03067002- bfhadaSva uvAca
03067002a damayantyA taToktA tu sA devI BfSaduHKitA
03067002c bAzpeRa pihitA rAjan nottaraM kiM cid abravIt
03067003a tadavasTAM tu tAM dfzwvA sarvam antaHpuraM tadA
03067003c hAhABUtam atIvAsId BfSaM ca praruroda ha
03067004a tato BImaM mahArAja BAryA vacanam abravIt
03067004c damayantI tava sutA BartAram anuSocati
03067005a apakfzya ca lajjAM mAM svayam uktavatI nfpa
03067005c prayatantu tava prezyAH puRyaSlokasya darSane
03067006a tayA pracodito rAjA brAhmaRAn vaSavartinaH
03067006c prAsTApayad diSaH sarvA yataDvaM naladarSane
03067007a tato vidarBADipater niyogAd brAhmaRarzaBAH
03067007c damayantIm aTo dfzwvA prasTitAH smety aTAbruvan
03067008a aTa tAn abravId BEmI sarvarAzwrezv idaM vacaH
03067008c bruvaDvaM janasaMsatsu tatra tatra punaH punaH
03067009a kva nu tvaM kitava CittvA vastrArDaM prasTito mama
03067009c utsfjya vipine suptAm anuraktAM priyAM priya
03067010a sA vE yaTA samAdizwA tatrAste tvatpratIkziRI
03067010c dahyamAnA BfSaM bAlA vastrArDenABisaMvftA
03067011a tasyA rudantyAH satataM tena Sokena pArTiva
03067011c prasAdaM kuru vE vIra prativAkyaM dadasva ca
03067012a etad anyac ca vaktavyaM kfpAM kuryAd yaTA mayi
03067012c vAyunA DUyamAno hi vanaM dahati pAvakaH
03067013a BartavyA rakzaRIyA ca patnI hi patinA sadA
03067013c tan nazwam uBayaM kasmAd DarmajYasya satas tava
03067014a KyAtaH prAjYaH kulInaS ca sAnukroSaS ca tvaM sadA
03067014c saMvftto niranukroSaH SaNke madBAgyasaMkzayAt
03067015a sa kuruzva mahezvAsa dayAM mayi nararzaBa
03067015c AnfSaMsyaM paro Darmas tvatta eva hi me Srutam
03067016a evaM bruvARAn yadi vaH pratibrUyAd Di kaS cana
03067016c sa naraH sarvaTA jYeyaH kaS cAsO kva ca vartate
03067017a yac ca vo vacanaM SrutvA brUyAt prativaco naraH
03067017c tad AdAya vacaH kzipraM mamAvedyaM dvijottamAH
03067018a yaTA ca vo na jAnIyAc carato BImaSAsanAt
03067018c punarAgamanaM cEva taTA kAryam atandritEH
03067019a yadi vAsO samfdDaH syAd yadi vApy aDano Bavet
03067019c yadi vApy arTakAmaH syAj jYeyam asya cikIrzitam
03067020a evam uktAs tv agacCaMs te brAhmaRAH sarvatodiSam
03067020c nalaM mfgayituM rAjaMs taTA vyasaninaM tadA
03067021a te purARi sarAzwrARi grAmAn GozAMs taTASramAn
03067021c anvezanto nalaM rAjan nADijagmur dvijAtayaH
03067022a tac ca vAkyaM taTA sarve tatra tatra viSAM pate
03067022c SrAvayAM cakrire viprA damayantyA yaTeritam
03068001- bfhadaSva uvAca
03068001a aTa dIrGasya kAlasya parRAdo nAma vE dvijaH
03068001c pratyetya nagaraM BEmIm idaM vacanam abravIt
03068002a nEzaDaM mfgayAnena damayanti divAniSam
03068002c ayoDyAM nagarIM gatvA BANgasvarir upasTitaH
03068003a SrAvitaS ca mayA vAkyaM tvadIyaM sa mahAjane
03068003c ftuparRo mahABAgo yaToktaM varavarRini
03068004a tac CrutvA nAbravIt kiM cid ftuparRo narADipaH
03068004c na ca pArizadaH kaS cid BAzyamARo mayAsakft
03068005a anujYAtaM tu mAM rAjYA vijane kaS cid abravIt
03068005c ftuparRasya puruzo bAhuko nAma nAmataH
03068006a sUtas tasya narendrasya virUpo hrasvabAhukaH
03068006c SIGrayAne sukuSalo mfzwakartA ca Bojane
03068007a sa viniHSvasya bahuSo ruditvA ca muhur muhuH
03068007c kuSalaM cEva mAM pfzwvA paScAd idam aBAzata
03068008a vEzamyam api saMprAptA gopAyanti kulastriyaH
03068008c AtmAnam AtmanA satyo jitasvargA na saMSayaH
03068008e rahitA BartfBiS cEva na kruDyanti kadA cana
03068009a vizamasTena mUQena pariBrazwasuKena ca
03068009c yat sA tena parityaktA tatra na krodDum arhati
03068010a prARayAtrAM pariprepsoH SakunEr hftavAsasaH
03068010c ADiBir dahyamAnasya SyAmA na krodDum arhati
03068011a satkftAsatkftA vApi patiM dfzwvA taTAgatam
03068011c BrazwarAjyaM SriyA hInaM SyAmA na krodDum arhati
03068012a tasya tad vacanaM SrutvA tvarito 'ham ihAgataH
03068012c SrutvA pramARaM BavatI rAjYaS cEva nivedaya
03068013a etac CrutvASrupUrRAkzI parRAdasya viSAM pate
03068013c damayantI raho 'Byetya mAtaraM pratyaBAzata
03068014a ayam arTo na saMvedyo BIme mAtaH kaTaM cana
03068014c tvatsaMniDO samAdekzye sudevaM dvijasattamam
03068015a yaTA na nfpatir BImaH pratipadyeta me matam
03068015c taTA tvayA prayattavyaM mama cet priyam icCasi
03068016a yaTA cAhaM samAnItA sudevenASu bAnDavAn
03068016c tenEva maNgalenASu sudevo yAtu mAciram
03068016e samAnetuM nalaM mAtar ayoDyAM nagarIm itaH
03068017a viSrAntaM ca tataH paScAt parRAdaM dvijasattamam
03068017c arcayAm Asa vEdarBI DanenAtIva BAminI
03068018a nale cehAgate vipra BUyo dAsyAmi te vasu
03068018c tvayA hi me bahu kftaM yaTA nAnyaH karizyati
03068018e yad BartrAhaM samezyAmi SIGram eva dvijottama
03068019a evam ukto 'rcayitvA tAm ASIrvAdEH sumaNgalEH
03068019c gfhAn upayayO cApi kftArTaH sa mahAmanAH
03068020a tataS cAnAyya taM vipraM damayantI yuDizWira
03068020c abravIt saMniDO mAtur duHKaSokasamanvitA
03068021a gatvA sudeva nagarIm ayoDyAvAsinaM nfpam
03068021c ftuparRaM vaco brUhi patim anyaM cikIrzatI
03068021e AsTAsyati punar BEmI damayantI svayaMvaram
03068022a tatra gacCanti rAjAno rAjaputrAS ca sarvaSaH
03068022c yaTA ca gaRitaH kAlaH SvoBUte sa Bavizyati
03068023a yadi saMBAvanIyaM te gacCa SIGram ariMdama
03068023c sUryodaye dvitIyaM sA BartAraM varayizyati
03068023e na hi sa jYAyate vIro nalo jIvan mfto 'pi vA
03068024a evaM tayA yaToktaM vE gatvA rAjAnam abravIt
03068024c ftuparRaM mahArAja sudevo brAhmaRas tadA
03069001- bfhadaSva uvAca
03069001a SrutvA vacaH sudevasya ftuparRo narADipaH
03069001c sAntvayaY SlakzRayA vAcA bAhukaM pratyaBAzata
03069002a vidarBAn yAtum icCAmi damadantyAH svayaMvaram
03069002c ekAhnA hayatattvajYa manyase yadi bAhuka
03069003a evam uktasya kOnteya tena rAjYA nalasya ha
03069003c vyadIryata mano duHKAt pradaDyO ca mahAmanAH
03069004a damayantI Baved etat kuryAd duHKena mohitA
03069004c asmadarTe Baved vAyam upAyaS cintito mahAn
03069005a nfSaMsaM bata vEdarBI kartukAmA tapasvinI
03069005c mayA kzudreRa nikftA pApenAkftabudDinA
03069006a strIsvaBAvaS calo loke mama dozaS ca dAruRaH
03069006c syAd evam api kuryAt sA vivaSA gatasOhfdA
03069006e mama Sokena saMvignA nErASyAt tanumaDyamA
03069007a na cEvaM karhi cit kuryAt sApatyA ca viSezataH
03069007c yad atra taTyaM paTyaM ca gatvA vetsyAmi niScayam
03069007e ftuparRasya vE kAmam AtmArTaM ca karomy aham
03069008a iti niScitya manasA bAhuko dInamAnasaH
03069008c kftAYjalir uvAcedam ftuparRaM narADipam
03069009a pratijAnAmi te satyaM gamizyasi narADipa
03069009c ekAhnA puruzavyAGra vidarBanagarIM nfpa
03069010a tataH parIkzAm aSvAnAM cakre rAjan sa bAhukaH
03069010c aSvaSAlAm upAgamya BANgasvarinfpAjYayA
03069011a sa tvaryamARo bahuSa ftuparRena bAhukaH
03069011c aDyagacCat kfSAn aSvAn samarTAn aDvani kzamAn
03069012a tejobalasamAyuktAn kulaSIlasamanvitAn
03069012c varjitA~l lakzaREr hInEH pfTuproTAn mahAhanUn
03069012e SudDAn daSaBir AvartEH sinDujAn vAtaraMhasaH
03069013a dfzwvA tAn abravId rAjA kiM cit kopasamanvitaH
03069013c kim idaM prArTitaM kartuM pralabDavyA hi te vayam
03069014a kaTam alpabalaprARA vakzyantIme hayA mama
03069014c mahAn aDvA ca turagEr gantavyaH kaTam IdfSEH
03069015- bAhuka uvAca
03069015a ete hayA gamizyanti vidarBAn nAtra saMSayaH
03069015c aTAnyAn manyase rAjan brUhi kAn yojayAmi te
03069016- ftuparRa uvAca
03069016a tvam eva hayatattvajYaH kuSalaS cAsi bAhuka
03069016c yAn manyase samarTAMs tvaM kzipraM tAn eva yojaya
03069017- bfhadaSva uvAca
03069017a tataH sadaSvAMS caturaH kulaSIlasamanvitAn
03069017c yojayAm Asa kuSalo javayuktAn raTe naraH
03069018a tato yuktaM raTaM rAjA samArohat tvarAnvitaH
03069018c aTa paryapatan BUmO jAnuBis te hayottamAH
03069019a tato naravaraH SrImAn nalo rAjA viSAM pate
03069019c sAntvayAm Asa tAn aSvAMs tejobalasamanvitAn
03069020a raSmiBiS ca samudyamya nalo yAtum iyeza saH
03069020c sUtam Aropya vArzReyaM javam AsTAya vE param
03069021a te codyamAnA viDinA bAhukena hayottamAH
03069021c samutpetur ivAkASaM raTinaM mohayann iva
03069022a taTA tu dfzwvA tAn aSvAn vahato vAtaraMhasaH
03069022c ayoDyADipatir DImAn vismayaM paramaM yayO
03069023a raTaGozaM tu taM SrutvA hayasaMgrahaRaM ca tat
03069023c vArzReyaS cintayAm Asa bAhukasya hayajYatAm
03069024a kiM nu syAn mAtalir ayaM devarAjasya sAraTiH
03069024c taTA hi lakzaRaM vIre bAhuke dfSyate mahat
03069025a SAlihotro 'Ta kiM nu syAd DayAnAM kulatattvavit
03069025c mAnuzaM samanuprApto vapuH paramaSoBanam
03069026a utAho svid Baved rAjA nalaH parapuraMjayaH
03069026c so 'yaM nfpatir AyAta ity evaM samacintayat
03069027a aTa vA yAM nalo veda vidyAM tAm eva bAhukaH
03069027c tulyaM hi lakzaye jYAnaM bAhukasya nalasya ca
03069028a api cedaM vayas tulyam asya manye nalasya ca
03069028c nAyaM nalo mahAvIryas tadvidyas tu Bavizyati
03069029a pracCannA hi mahAtmAnaS caranti pfTivIm imAm
03069029c dEvena viDinA yuktAH SAstroktES ca virUpaREH
03069030a Bavet tu matiBedo me gAtravErUpyatAM prati
03069030c pramARAt parihInas tu Baved iti hi me matiH
03069031a vayaHpramARaM tattulyaM rUpeRa tu viparyayaH
03069031c nalaM sarvaguREr yuktaM manye bAhukam antataH
03069032a evaM vicArya bahuSo vArzReyaH paryacintayat
03069032c hfdayena mahArAja puRyaSlokasya sAraTiH
03069033a ftuparRas tu rAjendra bAhukasya hayajYatAm
03069033c cintayan mumude rAjA sahavArzReyasAraTiH
03069034a balaM vIryaM taTotsAhaM hayasaMgrahaRaM ca tat
03069034c paraM yatnaM ca saMprekzya parAM mudam avApa ha
03070001- bfhadaSva uvAca
03070001a sa nadIH parvatAMS cEva vanAni ca sarAMsi ca
03070001c acireRAticakrAma KecaraH Ke carann iva
03070002a taTA prayAte tu raTe tadA BANgasvarir nfpaH
03070002c uttarIyam aTApaSyad BrazwaM parapuraMjayaH
03070003a tataH sa tvaramARas tu pawe nipatite tadA
03070003c grahIzyAmIti taM rAjA nalam Aha mahAmanAH
03070004a nigfhRIzva mahAbudDe hayAn etAn mahAjavAn
03070004c vArzReyo yAvad etaM me pawam AnayatAm iti
03070005a nalas taM pratyuvAcATa dUre BrazwaH pawas tava
03070005c yojanaM samatikrAnto na sa Sakyas tvayA punaH
03070006a evam ukte nalenATa tadA BANgasvarir nfpaH
03070006c AsasAda vane rAjan PalavantaM biBItakam
03070007a taM dfzwvA bAhukaM rAjA tvaramARo 'ByaBAzata
03070007c mamApi sUta paSya tvaM saMKyAne paramaM balam
03070008a sarvaH sarvaM na jAnAti sarvajYo nAsti kaS cana
03070008c nEkatra parinizWAsti jYAnasya puruze kva cit
03070009a vfkze 'smin yAni parRAni PalAny api ca bAhuka
03070009c patitAni ca yAny atra tatrEkam aDikaM Satam
03070009e ekapatrADikaM patraM Palam ekaM ca bAhuka
03070010a paYca kowyo 'Ta patrARAM dvayor api ca SAKayoH
03070010c pracinuhy asya SAKe dve yAS cApy anyAH praSAKikAH
03070010e AByAM Palasahasre dve paYconaM Satam eva ca
03070011a tato raTAd avaplutya rAjAnaM bAhuko 'bravIt
03070011c parokzam iva me rAjan katTase SatrukarSana
03070012a aTa te gaRite rAjan vidyate na parokzatA
03070012c pratyakzaM te mahArAja gaRayizye biBItakam
03070013a ahaM hi nABijAnAmi Baved evaM na veti ca
03070013c saMKyAsyAmi PalAny asya paSyatas te janADipa
03070013e muhUrtam iva vArzReyo raSmIn yacCatu vAjinAm
03070014a tam abravIn nfpaH sUtaM nAyaM kAlo vilambitum
03070014c bAhukas tv abravId enaM paraM yatnaM samAsTitaH
03070015a pratIkzasva muhUrtaM tvam aTa vA tvarate BavAn
03070015c eza yAti SivaH panTA yAhi vArzReyasAraTiH
03070016a abravId ftuparRas taM sAntvayan kurunandana
03070016c tvam eva yantA nAnyo 'sti pfTivyAm api bAhuka
03070017a tvatkfte yAtum icCAmi vidarBAn hayakovida
03070017c SaraRaM tvAM prapanno 'smi na viGnaM kartum arhasi
03070018a kAmaM ca te karizyAmi yan mAM vakzyasi bAhuka
03070018c vidarBAn yadi yAtvAdya sUryaM darSayitAsi me
03070019a aTAbravId bAhukas taM saMKyAyemaM biBItakam
03070019c tato vidarBAn yAsyAmi kuruzvedaM vaco mama
03070020a akAma iva taM rAjA gaRayasvety uvAca ha
03070020c so 'vatIrya raTAt tUrRaM SAtayAm Asa taM drumam
03070021a tataH sa vismayAvizwo rAjAnam idam abravIt
03070021c gaRayitvA yaToktAni tAvanty eva PalAni ca
03070022a atyadButam idaM rAjan dfzwavAn asmi te balam
03070022c Srotum icCAmi tAM vidyAM yaTEtaj jYAyate nfpa
03070023a tam uvAca tato rAjA tvarito gamane tadA
03070023c vidDy akzahfdayajYaM mAM saMKyAne ca viSAradam
03070024a bAhukas tam uvAcATa dehi vidyAm imAM mama
03070024c matto 'pi cASvahfdayaM gfhARa puruzarzaBa
03070025a ftuparRas tato rAjA bAhukaM kAryagOravAt
03070025c hayajYAnasya loBAc ca taTety evAbravId vacaH
03070026a yaTezwaM tvaM gfhARedam akzARAM hfdayaM param
03070026c nikzepo me 'SvahfdayaM tvayi tizWatu bAhuka
03070026e evam uktvA dadO vidyAm ftuparRo nalAya vE
03070027a tasyAkzahfdayajYasya SarIrAn niHsftaH kaliH
03070027c karkowakavizaM tIkzRaM muKAt satatam udvaman
03070028a kales tasya tadArtasya SApAgniH sa viniHsftaH
03070028c sa tena karSito rAjA dIrGakAlam anAtmavAn
03070029a tato vizavimuktAtmA svarUpam akarot kaliH
03070029c taM Saptum EcCat kupito nizaDADipatir nalaH
03070030a tam uvAca kalir BIto vepamAnaH kftAYjaliH
03070030c kopaM saMyacCa nfpate kIrtiM dAsyAmi te parAm
03070031a indrasenasya jananI kupitA mASapat purA
03070031c yadA tvayA parityaktA tato 'haM BfSapIqitaH
03070032a avasaM tvayi rAjendra suduHKam aparAjita
03070032c vizeRa nAgarAjasya dahyamAno divAniSam
03070033a ye ca tvAM manujA loke kIrtayizyanty atandritAH
03070033c matprasUtaM BayaM tezAM na kadA cid Bavizyati
03070034a evam ukto nalo rAjA nyayacCat kopam AtmanaH
03070034c tato BItaH kaliH kzipraM praviveSa biBItakam
03070034e kalis tv anyena nAdfSyat kaTayan nEzaDena vE
03070035a tato gatajvaro rAjA nEzaDaH paravIrahA
03070035c saMpranazwe kalO rAjan saMKyAyATa PalAny uta
03070036a mudA paramayA yuktas tejasA ca pareRa ha
03070036c raTam Aruhya tejasvI prayayO javanEr hayEH
03070036e biBItakaS cApraSastaH saMvfttaH kalisaMSrayAt
03070037a hayottamAn utpatato dvijAn iva punaH punaH
03070037c nalaH saMcodayAm Asa prahfzwenAntarAtmanA
03070038a vidarBABimuKo rAjA prayayO sa mahAmanAH
03070038c nale tu samatikrAnte kalir apy agamad gfhAn
03070039a tato gatajvaro rAjA nalo 'BUt pfTivIpate
03070039c vimuktaH kalinA rAjan rUpamAtraviyojitaH
03071001- bfhadaSva uvAca
03071001a tato vidarBAn saMprAptaM sAyAhne satyavikramam
03071001c ftuparRaM janA rAjYe BImAya pratyavedayan
03071002a sa BImavacanAd rAjA kuRqinaM prAviSat puram
03071002c nAdayan raTaGozeRa sarvAH sopadiSo daSa
03071003a tatas taM raTanirGozaM nalASvAs tatra SuSruvuH
03071003c SrutvA ca samahfzyanta pureva nalasaMniDO
03071004a damayantI ca SuSrAva raTaGozaM nalasya tam
03071004c yaTA meGasya nadato gamBIraM jaladAgame
03071005a nalena saMgfhItezu pureva nalavAjizu
03071005c sadfSaM raTanirGozaM mene BEmI taTA hayAH
03071006a prAsAdasTAS ca SiKinaH SAlAsTAS cEva vAraRAH
03071006c hayAS ca SuSruvus tatra raTaGozaM mahIpateH
03071007a te SrutvA raTanirGozaM vAraRAH SiKinas taTA
03071007c praRedur unmuKA rAjan meGodayam ivekzya ha
03071008- damayanty uvAca
03071008a yaTAsO raTanirGozaH pUrayann iva medinIm
03071008c mama hlAdayate ceto nala eza mahIpatiH
03071009a adya candrABavaktraM taM na paSyAmi nalaM yadi
03071009c asaMKyeyaguRaM vIraM vinaSizyAmy asaMSayam
03071010a yadi vE tasya vIrasya bAhvor nAdyAham antaram
03071010c praviSAmi suKasparSaM vinaSizyAmy asaMSayam
03071011a yadi mAM meGanirGozo nopagacCati nEzaDaH
03071011c adya cAmIkarapraKyo vinaSizyAmy asaMSayam
03071012a yadi mAM siMhavikrAnto mattavAraRavAraRaH
03071012c nABigacCati rAjendro vinaSizyAmy asaMSayam
03071013a na smarAmy anftaM kiM cin na smarAmy anupAkftam
03071013c na ca paryuzitaM vAkyaM svErezv api mahAtmanaH
03071014a praBuH kzamAvAn vIraS ca mfdur dAnto jitendriyaH
03071014c raho 'nIcAnuvartI ca klIbavan mama nEzaDaH
03071015a guRAMs tasya smarantyA me tatparAyA divAniSam
03071015c hfdayaM dIryata idaM SokAt priyavinAkftam
03071016- bfhadaSva uvAca
03071016a evaM vilapamAnA sA nazwasaMjYeva BArata
03071016c Aruroha mahad veSma puRyaSlokadidfkzayA
03071017a tato maDyamakakzAyAM dadarSa raTam AsTitam
03071017c ftuparRaM mahIpAlaM sahavArzReyabAhukam
03071018a tato 'vatIrya vArzReyo bAhukaS ca raTottamAt
03071018c hayAMs tAn avamucyATa sTApayAm AsatU raTam
03071019a so 'vatIrya raTopasTAd ftuparRo narADipaH
03071019c upatasTe mahArAja BImaM BImaparAkramam
03071020a taM BImaH pratijagrAha pUjayA parayA tataH
03071020c akasmAt sahasA prAptaM strImantraM na sma vindati
03071021a kiM kAryaM svAgataM te 'stu rAjYA pfzwaS ca BArata
03071021c nABijajYe sa nfpatir duhitrarTe samAgatam
03071022a ftuparRo 'pi rAjA sa DImAn satyaparAkramaH
03071022c rAjAnaM rAjaputraM vA na sma paSyati kaM cana
03071022e nEva svayaMvarakaTAM na ca viprasamAgamam
03071023a tato vigaRayan rAjA manasA kosalADipaH
03071023c Agato 'smIty uvAcEnaM Bavantam aBivAdakaH
03071024a rAjApi ca smayan BImo manasABivicintayat
03071024c aDikaM yojanaSataM tasyAgamanakAraRam
03071025a grAmAn bahUn atikramya nADyagacCad yaTAtaTam
03071025c alpakAryaM vinirdizwaM tasyAgamanakAraRam
03071026a nEtad evaM sa nfpatis taM satkftya vyasarjayat
03071026c viSrAmyatAm iti vadan klAnto 'sIti punaH punaH
03071027a sa satkftaH prahfzwAtmA prItaH prItena pArTivaH
03071027c rAjaprezyEr anugato dizwaM veSma samAviSat
03071028a ftuparRe gate rAjan vArzReyasahite nfpe
03071028c bAhuko raTam AsTAya raTaSAlAm upAgamat
03071029a sa mocayitvA tAn aSvAn paricArya ca SAstrataH
03071029c svayaM cEtAn samASvAsya raTopasTa upAviSat
03071030a damayantI tu SokArtA dfzwvA BANgasvariM nfpam
03071030c sUtaputraM ca vArzReyaM bAhukaM ca taTAviDam
03071031a cintayAm Asa vEdarBI kasyEza raTanisvanaH
03071031c nalasyeva mahAn AsIn na ca paSyAmi nEzaDam
03071032a vArzReyena Baven nUnaM vidyA sEvopaSikzitA
03071032c tenAsya raTanirGozo nalasyeva mahAn aBUt
03071033a Aho svid ftuparRo 'pi yaTA rAjA nalas taTA
03071033c tato 'yaM raTanirGozo nEzaDasyeva lakzyate
03071034a evaM vitarkayitvA tu damayantI viSAM pate
03071034c dUtIM prasTApayAm Asa nEzaDAnvezaRe nfpa
03072001- damayanty uvAca
03072001a gacCa keSini jAnIhi ka eza raTavAhakaH
03072001c upavizwo raTopasTe vikfto hrasvabAhukaH
03072002a aByetya kuSalaM Badre mfdupUrvaM samAhitA
03072002c pfcCeTAH puruzaM hy enaM yaTAtattvam anindite
03072003a atra me mahatI SaNkA Baved eza nalo nfpaH
03072003c taTA ca me manastuzwir hfdayasya ca nirvftiH
03072004a brUyAS cEnaM kaTAnte tvaM parRAdavacanaM yaTA
03072004c prativAkyaM ca suSroRi buDyeTAs tvam anindite
03072005- bfhadaSva uvAca
03072005a evaM samAhitA gatvA dUtI bAhukam abravIt
03072005c damayanty api kalyARI prAsAdasTAnvavEkzata
03072006- keSiny uvAca
03072006a svAgataM te manuzyendra kuSalaM te bravImy aham
03072006c damayantyA vacaH sADu niboDa puruzarzaBa
03072007a kadA vE prasTitA yUyaM kimarTam iha cAgatAH
03072007c tat tvaM brUhi yaTAnyAyaM vEdarBI Srotum icCati
03072008- bAhuka uvAca
03072008a SrutaH svayaMvaro rAjYA kOsalyena yaSasvinA
03072008c dvitIyo damayantyA vE SvoBUta iti BAmini
03072009a SrutvA taM prasTito rAjA SatayojanayAyiBiH
03072009c hayEr vAtajavEr muKyEr aham asya ca sAraTiH
03072010- keSiny uvAca
03072010a aTa yo 'sO tftIyo vaH sa kutaH kasya vA punaH
03072010c tvaM ca kasya kaTaM cedaM tvayi karma samAhitam
03072011- bAhuka uvAca
03072011a puRyaSlokasya vE sUto vArzReya iti viSrutaH
03072011c sa nale vidrute Badre BANgasvarim upasTitaH
03072012a aham apy aSvakuSalaH sUdatve ca sunizWitaH
03072012c ftuparRena sAraTye Bojane ca vftaH svayam
03072013- keSiny uvAca
03072013a aTa jAnAti vArzReyaH kva nu rAjA nalo gataH
03072013c kaTaM cit tvayi vEtena kaTitaM syAt tu bAhuka
03072014- bAhuka uvAca
03072014a ihEva putrO nikzipya nalasyASuBakarmaRaH
03072014c gatas tato yaTAkAmaM nEza jAnAti nEzaDam
03072015a na cAnyaH puruzaH kaS cin nalaM vetti yaSasvini
03072015c gUQaS carati loke 'smin nazwarUpo mahIpatiH
03072016a AtmEva hi nalaM vetti yA cAsya tadanantarA
03072016c na hi vE tAni liNgAni nalaM SaMsanti karhi cit
03072017- keSiny uvAca
03072017a yo 'sAv ayoDyAM praTamaM gatavAn brAhmaRas tadA
03072017c imAni nArIvAkyAni kaTayAnaH punaH punaH
03072018a kva nu tvaM kitava CittvA vastrArDaM prasTito mama
03072018c utsfjya vipine suptAm anuraktAM priyAM priya
03072019a sA vE yaTA samAdizwA tatrAste tvatpratIkziRI
03072019c dahyamAnA divArAtraM vastrArDenABisaMvftA
03072020a tasyA rudantyAH satataM tena duHKena pArTiva
03072020c prasAdaM kuru vE vIra prativAkyaM prayacCa ca
03072021a tasyAs tat priyam AKyAnaM prabravIhi mahAmate
03072021c tad eva vAkyaM vEdarBI Srotum icCaty aninditA
03072022a etac CrutvA prativacas tasya dattaM tvayA kila
03072022c yat purA tat punas tvatto vEdarBI Srotum icCati
03072023- bfhadaSva uvAca
03072023a evam uktasya keSinyA nalasya kurunandana
03072023c hfdayaM vyaTitaM cAsId aSrupUrRe ca locane
03072024a sa nigfhyAtmano duHKaM dahyamAno mahIpatiH
03072024c bAzpasaMdigDayA vAcA punar evedam abravIt
03072025a vEzamyam api saMprAptA gopAyanti kulastriyaH
03072025c AtmAnam AtmanA satyo jitasvargA na saMSayaH
03072026a rahitA BartfBiS cEva na kruDyanti kadA cana
03072026c prARAMS cAritrakavacA DArayantIha satstriyaH
03072027a prARayAtrAM pariprepsoH SakunEr hftavAsasaH
03072027c ADiBir dahyamAnasya SyAmA na krodDum arhati
03072028a satkftAsatkftA vApi patiM dfzwvA taTAgatam
03072028c BrazwarAjyaM SriyA hInaM kzuDitaM vyasanAplutam
03072029a evaM bruvARas tad vAkyaM nalaH paramaduHKitaH
03072029c na bAzpam aSakat soQuM praruroda ca BArata
03072030a tataH sA keSinI gatvA damayantyE nyavedayat
03072030c tat sarvaM kaTitaM cEva vikAraM cEva tasya tam
03073001- bfhadaSva uvAca
03073001a damayantI tu tac CrutvA BfSaM SokaparAyaRA
03073001c SaNkamAnA nalaM taM vE keSinIm idam abravIt
03073002a gacCa keSini BUyas tvaM parIkzAM kuru bAhuke
03073002c AbruvARA samIpasTA caritAny asya lakzaya
03073003a yadA ca kiM cit kuryAt sa kAraRaM tatra BAmini
03073003c tatra saMcezwamAnasya saMlakzyaM te vicezwitam
03073004a na cAsya pratibanDena deyo 'gnir api BAmini
03073004c yAcate na jalaM deyaM samyag atvaramARayA
03073005a etat sarvaM samIkzya tvaM caritaM me nivedaya
03073005c yac cAnyad api paSyeTAs tac cAKyeyaM tvayA mama
03073006a damayantyEvam uktA sA jagAmATASu keSinI
03073006c niSAmya ca hayajYasya liNgAni punar Agamat
03073007a sA tat sarvaM yaTAvfttaM damayantyE nyavedayat
03073007c nimittaM yat tadA dfzwaM bAhuke divyamAnuzam
03073008- keSiny uvAca
03073008a dfQaM SucyupacAro 'sO na mayA mAnuzaH kva cit
03073008c dfzwapUrvaH Sruto vApi damayanti taTAviDaH
03073009a hrasvam AsAdya saMcAraM nAsO vinamate kva cit
03073009c taM tu dfzwvA yaTAsaNgam utsarpati yaTAsuKam
03073009e saMkawe 'py asya sumahad vivaraM jAyate 'Dikam
03073010a ftuparRasya cArTAya BojanIyam anekaSaH
03073010c prezitaM tatra rAjYA ca mAMsaM subahu pASavam
03073011a tasya prakzAlanArTAya kumBas tatropakalpitaH
03073011c sa tenAvekzitaH kumBaH pUrRa evABavat tadA
03073012a tataH prakzAlanaM kftvA samaDiSritya bAhukaH
03073012c tfRamuzwiM samAdAya AviDyEnaM samAdaDat
03073013a aTa prajvalitas tatra sahasA havyavAhanaH
03073013c tad adButatamaM dfzwvA vismitAham ihAgatA
03073014a anyac ca tasmin sumahad AScaryaM lakzitaM mayA
03073014c yad agnim api saMspfSya nEva dahyaty asO SuBe
03073015a Candena codakaM tasya vahaty AvarjitaM drutam
03073015c atIva cAnyat sumahad AScaryaM dfzwavaty aham
03073016a yat sa puzpARy upAdAya hastAByAM mamfde SanEH
03073016c mfdyamAnAni pARiByAM tena puzpARi tAny aTa
03073017a BUya eva suganDIni hfzitAni Bavanti ca
03073017c etAny adButakalpAni dfzwvAhaM drutam AgatA
03073018- bfhadaSva uvAca
03073018a damayantI tu tac CrutvA puRyaSlokasya cezwitam
03073018c amanyata nalaM prAptaM karmacezwABisUcitam
03073019a sA SaNkamAnA BartAraM nalaM bAhukarUpiRam
03073019c keSinIM SlakzRayA vAcA rudatI punar abravIt
03073020a punar gacCa pramattasya bAhukasyopasaMskftam
03073020c mahAnasAc CftaM mAMsaM samAdAyEhi BAmini
03073021a sA gatvA bAhuke vyagre tan mAMsam apakfzya ca
03073021c atyuzRam eva tvaritA tatkzaRaM priyakAriRI
03073021e damayantyE tataH prAdAt keSinI kurunandana
03073022a socitA nalasidDasya mAMsasya bahuSaH purA
03073022c prASya matvA nalaM sUdaM prAkroSad BfSaduHKitA
03073023a vEklavyaM ca paraM gatvA prakzAlya ca muKaM tataH
03073023c miTunaM prezayAm Asa keSinyA saha BArata
03073024a indrasenAM saha BrAtrA samaBijYAya bAhukaH
03073024c aBidrutya tato rAjA parizvajyANkam Anayat
03073025a bAhukas tu samAsAdya sutO surasutopamO
03073025c BfSaM duHKaparItAtmA sasvaraM prarudoda ha
03073026a nEzaDo darSayitvA tu vikAram asakft tadA
03073026c utsfjya sahasA putrO keSinIm idam abravIt
03073027a idaM susadfSaM Badre miTunaM mama putrayoH
03073027c tato dfzwvEva sahasA bAzpam utsfzwavAn aham
03073028a bahuSaH saMpatantIM tvAM janaH SaNketa dozataH
03073028c vayaM ca deSAtiTayo gacCa Badre namo 'stu te
03074001- bfhadaSva uvAca
03074001a sarvaM vikAraM dfzwvA tu puRyaSlokasya DImataH
03074001c Agatya keSinI kzipraM damayantyE nyavedayat
03074002a damayantI tato BUyaH prezayAm Asa keSinIm
03074002c mAtuH sakASaM duHKArtA nalaSaNkAsamutsukA
03074003a parIkzito me bahuSo bAhuko nalaSaNkayA
03074003c rUpe me saMSayas tv ekaH svayam icCAmi veditum
03074004a sa vA praveSyatAM mAtar mAM vAnujYAtum arhasi
03074004c viditaM vATa vAjYAtaM pitur me saMviDIyatAm
03074005a evam uktA tu vEdarByA sA devI BImam abravIt
03074005c duhitus tam aBiprAyam anvajAnAc ca pArTivaH
03074006a sA vE pitrAByanujYAtA mAtrA ca BaratarzaBa
03074006c nalaM praveSayAm Asa yatra tasyAH pratiSrayaH
03074007a taM tu dfzwvA taTAyuktaM damayantI nalaM tadA
03074007c tIvraSokasamAvizwA baBUva varavarRinI
03074008a tataH kAzAyavasanA jawilA malapaNkinI
03074008c damayantI mahArAja bAhukaM vAkyam abravIt
03074009a dfzwapUrvas tvayA kaS cid DarmajYo nAma bAhuka
03074009c suptAm utsfjya vipine gato yaH puruzaH striyam
03074010a anAgasaM priyAM BAryAM vijane SramamohitAm
03074010c apahAya tu ko gacCet puRyaSlokam fte nalam
03074011a kiM nu tasya mayA kAryam aparAdDaM mahIpateH
03074011c yo mAm utsfjya vipine gatavAn nidrayA hftAm
03074012a sAkzAd devAn apAhAya vfto yaH sa mayA purA
03074012c anuvratAM sABikAmAM putriRIM tyaktavAn kaTam
03074013a agnO pARigfhItAM ca haMsAnAM vacane sTitAm
03074013c BarizyAmIti satyaM ca pratiSrutya kva tad gatam
03074014a damayantyA bruvantyAs tu sarvam etad ariMdama
03074014c SokajaM vAri netrAByAm asuKaM prAsravad bahu
03074015a atIva kfzRatArAByAM raktAntAByAM jalaM tu tat
03074015c parisravan nalo dfzwvA SokArta idam abravIt
03074016a mama rAjyaM pranazwaM yan nAhaM tat kftavAn svayam
03074016c kalinA tat kftaM BIru yac ca tvAm aham atyajam
03074017a tvayA tu DarmaBfcCrezWe SApenABihataH purA
03074017c vanasTayA duHKitayA SocantyA mAM vivAsasam
03074018a sa macCarIre tvacCApAd dahyamAno 'vasat kaliH
03074018c tvacCApadagDaH satataM so 'gnAv iva samAhitaH
03074019a mama ca vyavasAyena tapasA cEva nirjitaH
03074019c duHKasyAntena cAnena BavitavyaM hi nO SuBe
03074020a vimucya mAM gataH pApaH sa tato 'ham ihAgataH
03074020c tvadarTaM vipulaSroRi na hi me 'nyat prayojanam
03074021a kaTaM nu nArI BartAram anuraktam anuvratam
03074021c utsfjya varayed anyaM yaTA tvaM BIru karhi cit
03074022a dUtAS caranti pfTivIM kftsnAM nfpatiSAsanAt
03074022c BEmI kila sma BartAraM dvitIyaM varayizyati
03074023a svEravfttA yaTAkAmam anurUpam ivAtmanaH
03074023c SrutvEva cEvaM tvarito BANgasvarir upasTitaH
03074024a damayantI tu tac CrutvA nalasya paridevitam
03074024c prAYjalir vepamAnA ca BItA vacanam abravIt
03075001- damayanty uvAca
03075001a na mAm arhasi kalyARa pApena pariSaNkitum
03075001c mayA hi devAn utsfjya vftas tvaM nizaDADipa
03075002a tavABigamanArTaM tu sarvato brAhmaRA gatAH
03075002c vAkyAni mama gATABir gAyamAnA diSo daSa
03075003a tatas tvAM brAhmaRo vidvAn parRAdo nAma pArTiva
03075003c aByagacCat kosalAyAm ftuparRaniveSane
03075004a tena vAkye hfte samyak prativAkye taTAhfte
03075004c upAyo 'yaM mayA dfzwo nEzaDAnayane tava
03075005a tvAm fte na hi loke 'nya ekAhnA pfTivIpate
03075005c samarTo yojanaSataM gantum aSvEr narADipa
03075006a taTA cemO mahIpAla Baje 'haM caraRO tava
03075006c yaTA nAsatkftaM kiM cin manasApi carAmy aham
03075007a ayaM carati loke 'smin BUtasAkzI sadAgatiH
03075007c eza muYcatu me prARAn yadi pApaM carAmy aham
03075008a taTA carati tigmAMSuH pareRa BuvanaM sadA
03075008c sa vimuYcatu me prARAn yadi pApaM carAmy aham
03075009a candramAH sarvaBUtAnAm antaS carati sAkzivat
03075009c sa vimuYcatu me prARAn yadi pApaM carAmy aham
03075010a ete devAs trayaH kftsnaM trElokyaM DArayanti vE
03075010c vibruvantu yaTAsatyam ete vAdya tyajantu mAm
03075011a evam ukte tato vAyur antarikzAd aBAzata
03075011c nEzA kftavatI pApaM nala satyaM bravImi te
03075012a rAjaY SIlaniDiH sPIto damayantyA surakzitaH
03075012c sAkziRo rakziRaS cAsyA vayaM trIn parivatsarAn
03075013a upAyo vihitaS cAyaM tvadarTam atulo 'nayA
03075013c na hy ekAhnA SataM gantA tvad fte 'nyaH pumAn iha
03075014a upapannA tvayA BEmI tvaM ca BEmyA mahIpate
03075014c nAtra SaNkA tvayA kAryA saMgacCa saha BAryayA
03075015a taTA bruvati vAyO tu puzpavfzwiH papAta ha
03075015c devadunduBayo nedur vavO ca pavanaH SivaH
03075016a tad adButatamaM dfzwvA nalo rAjATa BArata
03075016c damayantyAM viSaNkAM tAM vyapAkarzad ariMdamaH
03075017a tatas tad vastram arajaH prAvfRod vasuDADipaH
03075017c saMsmftya nAgarAjAnaM tato leBe vapuH svakam
03075018a svarUpiRaM tu BartAraM dfzwvA BImasutA tadA
03075018c prAkroSad uccEr AliNgya puRyaSlokam aninditA
03075019a BEmIm api nalo rAjA BrAjamAno yaTA purA
03075019c sasvaje svasutO cApi yaTAvat pratyanandata
03075020a tataH svorasi vinyasya vaktraM tasya SuBAnanA
03075020c parItA tena duHKena niSaSvAsAyatekzaRA
03075021a taTEva maladigDANgI parizvajya SucismitA
03075021c suciraM puruzavyAGraM tasTO sASrupariplutA
03075022a tataH sarvaM yaTAvfttaM damayantyA nalasya ca
03075022c BImAyAkaTayat prItyA vEdarByA jananI nfpa
03075023a tato 'bravIn mahArAjaH kftaSOcam ahaM nalam
03075023c damayantyA sahopetaM kAlyaM drazwA suKozitam
03075024a tatas tO sahitO rAtriM kaTayantO purAtanam
03075024c vane vicaritaM sarvam Uzatur muditO nfpa
03075025a sa caturTe tato varze saMgamya saha BAryayA
03075025c sarvakAmEH susidDArTo labDavAn paramAM mudam
03075026a damayanty api BartAram avApyApyAyitA BfSam
03075026c arDasaMjAtasasyeva toyaM prApya vasuMDarA
03075027a sEvaM sametya vyapanItatandrI SAntajvarA harzavivfdDasattvA
03075027c rarAja BEmI samavAptakAmA SItAMSunA rAtrir ivoditena
03076001- bfhadaSva uvAca
03076001a aTa tAM vyuzito rAtriM nalo rAjA svalaMkftaH
03076001c vEdarByA sahitaH kAlyaM dadarSa vasuDADipam
03076002a tato 'BivAdayAm Asa prayataH SvaSuraM nalaH
03076002c tasyAnu damayantI ca vavande pitaraM SuBA
03076003a taM BImaH pratijagrAha putravat parayA mudA
03076003c yaTArhaM pUjayitvA tu samASvAsayata praBuH
03076003e nalena sahitAM tatra damayantIM pativratAm
03076004a tAm arhaRAM nalo rAjA pratigfhya yaTAviDi
03076004c paricaryAM svakAM tasmE yaTAvat pratyavedayat
03076005a tato baBUva nagare sumahAn harzanisvanaH
03076005c janasya saMprahfzwasya nalaM dfzwvA taTAgatam
03076006a aSoBayac ca nagaraM patAkADvajamAlinam
03076006c siktasaMmfzwapuzpAQyA rAjamArgAH kftAs tadA
03076007a dvAri dvAri ca pOrARAM puzpaBaNgaH prakalpitaH
03076007c arcitAni ca sarvARi devatAyatanAni ca
03076008a ftuparRo 'pi SuSrAva bAhukacCadminaM nalam
03076008c damayantyA samAyuktaM jahfze ca narADipaH
03076009a tam AnAyya nalo rAjA kzamayAm Asa pArTivam
03076009c sa ca taM kzamayAm Asa hetuBir budDisaMmataH
03076010a sa satkfto mahIpAlo nEzaDaM vismayAnvitaH
03076010c dizwyA sameto dArEH svEr BavAn ity aByanandata
03076011a kaccit tu nAparADaM te kftavAn asmi nEzaDa
03076011c ajYAtavAsaM vasato madgfhe nizaDADipa
03076012a yadi vA budDipUrvARi yady abudDAni kAni cit
03076012c mayA kftAny akAryARi tAni me kzantum arhasi
03076013- nala uvAca
03076013a na me 'parADaM kftavAMs tvaM svalpam api pArTiva
03076013c kfte 'pi ca na me kopaH kzantavyaM hi mayA tava
03076014a pUrvaM hy asi saKA me 'si saMbanDI ca narADipa
03076014c ata UrDvaM tu BUyas tvaM prItim Ahartum arhasi
03076015a sarvakAmEH suvihitaH suKam asmy uzitas tvayi
03076015c na taTA svagfhe rAjan yaTA tava gfhe sadA
03076016a idaM cEva hayajYAnaM tvadIyaM mayi tizWati
03076016c tad upAkartum icCAmi manyase yadi pArTiva
03076017- bfhadaSva uvAca
03076017a evam uktvA dadO vidyAm ftuparRAya nEzaDaH
03076017c sa ca tAM pratijagrAha viDidfzwena karmaRA
03076018a tato gfhyASvahfdayaM tadA BANgasvarir nfpaH
03076018c sUtam anyam upAdAya yayO svapuram eva hi
03076019a ftuparRe pratigate nalo rAjA viSAM pate
03076019c nagare kuRqine kAlaM nAtidIrGam ivAvasat
03077001- bfhadaSva uvAca
03077001a sa mAsam uzya kOnteya BImam Amantrya nEzaDaH
03077001c purAd alpaparIvAro jagAma nizaDAn prati
03077002a raTenEkena SuBreRa dantiBiH parizoqaSEH
03077002c paYcASadBir hayES cEva zawSatES ca padAtiBiH
03077003a sa kampayann iva mahIM tvaramARo mahIpatiH
03077003c praviveSAtisaMrabDas tarasEva mahAmanAH
03077004a tataH puzkaram AsAdya vIrasenasuto nalaH
03077004c uvAca dIvyAva punar bahu vittaM mayArjitam
03077005a damayantI ca yac cAnyan mayA vasu samarjitam
03077005c eza vE mama saMnyAsas tava rAjyaM tu puzkara
03077006a punaH pravartatAM dyUtam iti me niScitA matiH
03077006c ekapARena BadraM te prARayoS ca paRAvahe
03077007a jitvA parasvam Ahftya rAjyaM vA yadi vA vasu
03077007c pratipARaH pradAtavyaH paraM hi Danam ucyate
03077008a na ced vAYCasi tad dyUtaM yudDadyUtaM pravartatAm
03077008c dvEraTenAstu vE SAntis tava vA mama vA nfpa
03077009a vaMSaBojyam idaM rAjyaM mArgitavyaM yaTA taTA
03077009c yena tenApy upAyena vfdDAnAm iti SAsanam
03077010a dvayor ekatare budDiH kriyatAm adya puzkara
03077010c kEtavenAkzavatyAM vA yudDe vA namyatAM DanuH
03077011a nEzaDenEvam uktas tu puzkaraH prahasann iva
03077011c Druvam AtmajayaM matvA pratyAha pfTivIpatim
03077012a dizwyA tvayArjitaM vittaM pratipARAya nEzaDa
03077012c dizwyA ca duzkftaM karma damayantyAH kzayaM gatam
03077012e dizwyA ca Driyase rAjan sadAro 'rinibarhaRa
03077013a DanenAnena vEdarBI jitena samalaMkftA
03077013c mAm upasTAsyati vyaktaM divi Sakram ivApsarAH
03077014a nityaSo hi smarAmi tvAM pratIkzAmi ca nEzaDa
03077014c devane ca mama prItir na Bavaty asuhfdgaREH
03077015a jitvA tv adya varArohAM damayantIm aninditAm
03077015c kftakftyo BavizyAmi sA hi me nityaSo hfdi
03077016a SrutvA tu tasya tA vAco bahvabadDapralApinaH
03077016c iyeza sa SiraS CettuM Kaqgena kupito nalaH
03077017a smayaMs tu rozatAmrAkzas tam uvAca tato nfpaH
03077017c paRAvaH kiM vyAharase jitvA vE vyAharizyasi
03077018a tataH prAvartata dyUtaM puzkarasya nalasya ca
03077018c ekapARena BadraM te nalena sa parAjitaH
03077018e saratnakoSanicayaH prARena paRito 'pi ca
03077019a jitvA ca puzkaraM rAjA prahasann idam abravIt
03077019c mama sarvam idaM rAjyam avyagraM hatakaRwakam
03077020a vEdarBI na tvayA SakyA rAjApasada vIkzitum
03077020c tasyAs tvaM saparIvAro mUQa dAsatvam AgataH
03077021a na tat tvayA kftaM karma yenAhaM nirjitaH purA
03077021c kalinA tat kftaM karma tvaM tu mUQa na buDyase
03077021e nAhaM parakftaM dozaM tvayy ADAsye kaTaM cana
03077022a yaTAsuKaM tvaM jIvasva prARAn aByutsfjAmi te
03077022c taTEva ca mama prItis tvayi vIra na saMSayaH
03077023a sOBrAtraM cEva me tvatto na kadA cit prahAsyati
03077023c puzkara tvaM hi me BrAtA saMjIvasva SataM samAH
03077024a evaM nalaH sAntvayitvA BrAtaraM satyavikramaH
03077024c svapuraM prezayAm Asa parizvajya punaH punaH
03077025a sAntvito nEzaDenEvaM puzkaraH pratyuvAca tam
03077025c puRyaSlokaM tadA rAjann aBivAdya kftAYjaliH
03077026a kIrtir astu tavAkzayyA jIva varzAyutaM suKI
03077026c yo me vitarasi prARAn aDizWAnaM ca pArTiva
03077027a sa taTA satkfto rAjYA mAsam uzya tadA nfpaH
03077027c prayayO svapuraM hfzwaH puzkaraH svajanAvftaH
03077028a mahatyA senayA rAjan vinItEH paricArakEH
03077028c BrAjamAna ivAdityo vapuzA puruzarzaBa
03077029a prasTApya puzkaraM rAjA vittavantam anAmayam
03077029c praviveSa puraM SrImAn atyarTam upaSoBitam
03077029e praviSya sAntvayAm Asa pOrAMS ca nizaDADipaH
03078001- bfhadaSva uvAca
03078001a praSAnte tu pure hfzwe saMpravftte mahotsave
03078001c mahatyA senayA rAjA damayantIm upAnayat
03078002a damayantIm api pitA satkftya paravIrahA
03078002c prasTApayad ameyAtmA BImo BImaparAkramaH
03078003a AgatAyAM tu vEdarByAM saputrAyAM nalo nfpaH
03078003c vartayAm Asa mudito devarAq iva nandane
03078004a taTA prakASatAM yAto jambUdvIpe 'Ta rAjasu
03078004c punaH sve cAvasad rAjye pratyAhftya mahAyaSAH
03078005a Ije ca viviDEr yajYEr viDivat svAptadakziREH